༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC354
ImageGroup:
12PD18509
LCCN:
n/a
ISBN:
9787542126306
Title:
དཔྱད་རྩོམ།
dpyad rtsom/
Author:
n/a
n/a
Descriptor:
Original Publication:
n/a,n/a
Place:
n/a
Publisher:
kan su'u mi rigs dpe skrun khang/
Date:
2014
Volume:
1
Total Volumes:
TBRC Pages:
2
Introductory Pages:
n/a
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



གངས་ལྗོངས་འཇིགས་མེད་ཤེས་རིག་ནོར་བུའི་སློབ་གླིང་གི་མཐར་ཕྱིན་སློབ་མའི་དཔྱད་རྩོམ་གཅེས་བཏུས།
23
དཔྱད་རྩོམ།
ཀན་སུའུ་མི་རིགས་དཔེ་སྐྲུན་ཁང་།



གངས་ལྗོངས་ཤེས་རིག་ནོར་བུའི་སློབ་གླིང་གིས་སྒྲིག་རྩོམ་བྱས།



གངས་ལྗོངས་འཇིགས་མེད་ཤེས་རིག་ནོར་བུའི་སློབ་གླིང་གི་
འི་སློབ་གླིང་གི་མཐར་ཕྱིན་སློབ་མའི་དཔྱད་རྩོམ་གཅེས་བཏུས།
དཔྱད་རྩོམ།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
吉美坚赞民族职业学校毕业生论文精选:藏文/喜
绕丹代尔主编, - 兰州:甘肃民族出版社,2014.5
ISBN 978-7-5421-2630-6
I. 0吉… II. 0喜…. 0社会科学一文集——藏语
IV. 053
中国版本图书馆CIP数据核字(2014)第104886号
书名:吉美坚赞民族职业学校毕业生论文精选
作 者:喜绕丹代尔 主编
责任编辑:周甲克
封面设计:完秀克智
出 版:甘肃民族出版社(730030 兰州市城关区读者大道 568号)
发 行:甘肃民族出版社发行部(730030 兰州市城关区读者大道568号)
印 刷:兰州新华印刷厂
开 本:787 毫米x1092 毫米 1/16 印张:30 插页:2
字 数:430千
版 次:2014年6月第1版 2014年6月第1次印刷
印 数:1-5 000
书 号:ISBN 978-7-5421-2630-6
定 价:46.00 元(民文)
甘肃民族出版社图书若有破损、缺页或无文字现象,可直接与本社联系调换。
邮编:730030 地址:兰州市城关区读者大道 568号 网址:http://www.gansumz.com
投稿邮箱:liuxintian@yahoo.com.cn
发行部:葛慧 联系电话:0931-8773271(传真) E-mail: gsmagehui3271@tom.com
版权所有 翻印必究



གངས་ལྗོངས་ཤེས་རིག་ནོར་བུའི་སློབ་གླིང་།
གླེང་བརྗོད་གངས་རིའི་གཟི་མདངས།
ཚེ་ལོ་དཔག་མེད་ཐུབ་པའི་དུས་ཀྱི་མི་རྣམས་ལ་མཚོན་ན། མི་ལོ་ཉི་ཤུ་ནི་ཆེས་ཡུན་ཐུང་གི་
དུས་ཤིག་སྟེ། སྐད་ཅིག་ཡུད་ཙམ་ལས་མེད་པ་ལྟ་བུར་སྣང་མོད། འོན་ཀྱང་ལོ་བརྒྱ་ཐུབ་མཁན་ཡང་
ཤིན་ཏུ་ཉུང་བའི་རང་ཅག་སྙིགས་མའི་འགྲོ་བ་འདི་དག་ལ་མཚོན་ན། ལོ་ངོ་ཉི་ཤུའི་ཡུན་ནི་ངོ་མ་ཐུང་
རྒྱུ་མི་འདུག་སྙམ། དེས་ན་ནུས་ཤུགས་ཡོད་རྒུ་རྒྱུ་ནོར་དབང་ཐང་དང་། རྙེད་བཀུར་སྙན་གྲགས་ཀྱི་
བྲན་གཡོག་ཏུ་གྱུར་ཟིན་པའི་དུས་རབས་འདིར། རང་ཉིད་ཀྱི་བློ་ཤུགས་རྒྱུ་གསུམ་སོགས་ཡོད་ཚད་
ནས་ཡོད་ཚད་མིའི་རིགས་ཀྱི་སློབ་གསོའི་ཆེད་དུ་ཕུལ་བའི་སྐྱ་སེར་འདི་དག་གི་རྔུལ་ཆུ་ལས་གྲུབ་
པའི་མི་ལོ་ཉི་ཤུའི་གྲུབ་འབྲས་ནི། གླེང་འོས་ཤིག་གླེང་བ་རེད་སྙམ་མོ། །སྤྱིར་ཤིང་ནགས་བསྐྱེད་
སྲིང་ལོ་བཅུའི་ཡུན། མི་རུ་བསྐྱངས་ན་ལོ་བརྒྱ་དགོས་ཞེས་པའི་ཁ་དཔེ་ལྟར་མི་ལོ་ཉི་ཤུའི་ནང་ལ་
ཕྱི་བཟང་ནང་བཟང་གི་མི་མང་བོ་བསྐྱེད་སྲིང་བྱས་ཟིན་ཟེར་རྒྱུ་ནི་དངོས་གནས་དཀའ་མོ་ཞིག་ཡིན་
མོད། འོན་ཀྱང་མི་ལོ་ཉི་ཤུའི་ཡུན་ལ། བཞི་མདོ་ན་གར་འགྲོ་རྟོལ་མེད་དུ་འཁོར་བའི་བྱིས་པ་དང་
ན་གཞོན་མང་བོ་ཞིག་ལ་མི་ཚེའི་རིན་ཐང་དང་ཁ་ཕྱོགས་རྙེད་དུ་བཅུག་པ་ནི། གཟུར་གནས་མང་
བོའི་སེམས་ན་གསལ་བས་ཤུགས་ཀྱིས་གླེང་དགོས་མ་མཆིས་སྙམ། སྤྱིར་བཏང་སྤྱི་ཚོགས་འདིའི་
གོམས་གཤིས་ཤིག་གིས། གྲུབ་འབྲས་ལ་བསྟོད་སྨད་བྱེད་མཁན་ཤིན་ཏུ་མང་ཡང་། བརྒྱུད་རིམ་ལ་
རྒྱུས་ལོན་བྱེད་མཁན་ཧ་ཅང་ཉུང་བར་སྣང་ངོ། །དེས་ན་ངས་འདིར་བཤད་འདོད་པ་ཞིག་ནི། ང་ཚོ་
དེ་རིང་གི་གྲུབ་འབྲས་འདིའི་མངར་ཁ་ནས་བཟི་ནས་འདུག་མི་རུང་གི དཀའ་སྡུག་གི་བརྒྱུད་རིམ་ལ་
ཕྱིར་མིག་བལྟས་ནས་མིག་མདུན་གྱི་གྲུབ་འབྲས་འདིའི་རིན་ཐང་ཤེས་དགོས་པར་མ་ཟད། མ་འོངས་
༣.



དཔྱད་རྩོམ་གཅེས་བཏུས།
བློ་
པའི་མདུན་ལམ་ལ་རྒྱང་བལྟ་བྱས་ཏེ་སྟ་གོན་དང་སྟོབས་ཤུགས་གོང་འཕེལ་དུ་གཏོང་རྒྱུ་ཡང་དོ་གལ་
ཤིན་ཏུ་ཆེའོ་སྙམ།
རེད་ལགས། ངས་ནམ་ཡིན་ཡང་ང་ཚོའི་འདས་ཟིན་གྱི་བརྒྱུད་རིམ་ལ་ཕྱིར་དྲན་རེ་བྱེད་དུས།
དཀའ་སྡུག་གི་རྔུལ་ཆུ་མང་དུ་བཞུར་བའི་བཤུལ་ལམ་ཟབ་མོ་མཐོང་ཡང་། ངའི་གདོང་ལ་སྐྱོ་བའི་
མིག་ཆུ་ལས། སེམས་ལ་སྤྲོ་བའི་དྲོད་འཁོལ་འབྱུང་རྒྱུ་མང་བར་འདུག ཅིའི་ཕྱིར་ཞེ་ན། ངས་ང་
ཚོ་ཡོང་སའི་བརྒྱུད་ལམ་དེ་ནས་འདི་ལྟར་མཐོང་བྱུང་
། ང་ཚོར་གསར་ཞེན་སྤྱི་བརྟོལ་ཅན་དག་གི་
ལུགས་མེད་ཀྱི་འཇབ་རྒོལ་ལ་མི་ཞུམ་པའི་གཞན་ཕན་གྱི་སྙིང་སྟོབས་དང་། རྙིང་ཞེན་ཨུ་ཚུགས་
ཅན་རྣམས་ཀྱི་འོས་མེད་ཀྱི་ཀླན་ཀ་ལ་མི་འཇིགས་པའི་ལྷད་མེད་ཀྱི་ལྷག་བསམ། ཕྲག་དོག་སྦྱོར་
རྩུབ་ཅན་དག་གི་གློ་བུར་གྱི་དབྱེན་དཀྲུགས་ལ་མི་སྐྲག་པའི་མཐུན་སྒྲིལ་གྱི་གསེར་ཟམ་བརྟན་པའི་
ལོ་རྒྱུས་ཡོད་མྱོང་བ་རྣམས་གཟུགས་བརྙན་བཞིན་རེ་རེ་ནས་དྲན་འཛིན་གྱི་མེ་ལོང་དུ་ཤར་འོངས་པ་
གསལ་བར་མཐོང་བས་ཡིན།
དེས་ན་ང་ཚོས་གསལ་བར་ངོས་ཟིན་དགོས་པ་ཞིག་ལ། དེ་རིང་གི་སློབ་གླིང་འདིའི་གྲུབ་
འབྲས་ནི། སློབ་གླིང་བསྐྲུན་པ་བོའི་ཞུམ་མེད་ཀྱི་སྙིང་སྟོབས་དང་བཤོལ་མེད་ཀྱི་བརྩོན་འགྲུས།
འགྲན་མེད་ཀྱི་བློ་རིག་ལ་འབྲེལ་བ་དམ་པོ་ཡོད་པ་ནི་སྨོས་མ་དགོས་པ་ཞིག་ཡིན་མོད། དགེ་རྒན་
རྣམ་པའི་ལྷད་མེད་ཀྱི་ལྷག་བསམ་དང་སྐུ་ཡོན། ལས་བཟོ་བ་ཡོངས་ཀྱི་འཛད་མེད་ཀྱི་དཀའ་སྡུག་
དང་རྔུལ་ཆུ། ལོ་རིམ་རིམ་བྱུང་གི་སློབ་མ་དག་གི་སྙིང་ཁོང་གི་དོན་གཉེར་དང་། ཚུལ་མཐུན་གྱི་
སྤྱོད་བཟང་སོགས་ཐུན་མོང་གི་རྒྱུ་རྐྱེན་རྟེན་འབྲེལ་ཕུན་སུམ་ཚོགས་པ་ལེགས་པར་འཛོམས་པ་
ལས་གྲུབ་པ་འབའ་ཞིག་གི་བདེན་དོན་ཡང་གཏན་ནས་བརྗེད་མི་རུང་བ་ཞིག་གོ། །
དེང་སྐབས་ཀྱི་སློབ་གསོ་ཞེས་པ་ཕལ་ཆེ་ཤོས་ནི་མི་རྣམས་ལ་ཇི་ལྟར་བདག་རྒྱལ་གཞན་ཕམ་
བྱེད་ཚུལ་གྱི་ཐབས་ཇུས་གཙོ་བོར་ཤེས་སུ་འཇུག་བྱེད་ལྟ་བུར་སྣང་། ང་རང་མི་ཞིག་ཡིན་པའི་ཆ་
ནས་ངས་བསམ་བློ་ཇི་ལྟར་གཏོང་དགོས་ཞེས་པའམ། ཡང་ན་ང་རང་ཇི་ལྟར་འགྲོ་བ་ཡོངས་ལ་ཕན་
པ་བསྒྲུབ་ནུས་པའི་མི་ཞིག་བྱེད་དགོས་ཞེས་པའམ། ང་ཇི་ལྟར་རང་རིགས་ལ་ངོ་གནོང་མི་དགོས་
པའི་བོད་མི་རྣལ་མ་ཞིག་བྱེད་དགོས་ཞེས་སོགས་ཀྱི་ཕྱོགས་ལ་བསྐུལ་བའི་སློབ་གསོ་ནི་ཤིན་ཏུ་
2



གངས་ལྗོངས་ཤེས་རིག་ནོར་བུའི་སློབ་གླིང་།
དཀོན་པའི་ཚོད་དུ་སྣང་། དེའི་ཕྱིར་སློབ་གྲྭར་འགྲོ་བ་ནི་ཕོག་སྐལ་ཙམ་ལ་སྐྱབས་འཆའ་བའི་ལས་
བྱེད་པའམ། ཡང་ན་དཔོན་ས་ཞིག་རེག་པའི་ཆེད་ལྟ་བུར་གྱུར། ད་དུང་མི་ལ་ལས་རྩོམ་ཡིག་གི་
ཆེད་དུ་རྩོམ་ལ་སྦྱོང་བ་ལས་བརྩེ་སེམས་བརྒྱུད་སྤེལ་གྱི་ཆེད་དུ་རྩོམ་གཏན་ནས་མི་འབྲི། ཡང་ན་
རྩོམ་འབྲི་བ་ནི་གནས་སྐབས་དེ་ཉིད་ལ་མཁའ་དབྱིངས་སུ་སྦྱིན་ལ་བྱོན་པ་ལྟ་བུའི་ཚོར་སྣང་མི་གཅིག་
པ་ཙམ་ཞིག་འབྱུང་བའི་ཆེད་ཉིད་ལས། དོན་དངོས་སུ་རང་གཞན་ཀུན་ལ་གང་ཕན་སོགས་ཀྱི་ཆ་ལ་
བསམ་བློ་གཏོང་དགོས་དོན་མི་འདུག་ཟེར་བའམ། ང་སྙན་ངག་པ་ཞིག་ཡིན་པས་ངས་སྤྱི་ཚོགས་
ལ་འགན་འཁུར་དོན་མི་འདུག་ཟེར་མཁན་ཡང་མི་ཉུང་བ་ཞིག་བསྐྱེད་བསྲིང་བྱས་ཡོད། བློ་གཟུ་
བོར་བྱས་ཏེ་ཞིབ་འདང་ཞིག་རྒྱོབ་དང་
། སློབ་གསོ་ལེགས་པར་མྱོང་ནས་ཐོན་པ་ཞིག་ཡིན་ན། ཕྱི་
ཀུན་སྤྱོད་གཙང་ཞིང་དག་པ། ནང་ཀུན་སློང་བཟང་ཞིང་ལེགས་པ། བར་མི་ལ་བརྩེ་ཞིང་ཕན་པ་ཞིག་
ཡིན་པར་རིགས་ཀྱི། སྣོད་བཅུད་ཀུན་ལ་གནོད་འཚེ་སྐྱེལ་མཁན་ཞིག་སློབ་གསོས་བསྒྲུབ་ཅི་ལ་དགོས།
དེས་ན་འདིར་བསྡུས་པའི་མཐར་ཕྱིན་སློབ་མ་དག་གི་དཔྱད་དེབ་འདི་ནི། སློབ་གླིང་འདི་ནས་
བསམ་བློ་དང་ཀུན་སྤྱོད། མི་གཞི་བཟང་བོའི་འཛུགས་བསྐྲུན་སོགས་ཆེས་གཙོ་བོར་བཟུང་ནས་
སློབ་གསོ་བྱེད་པའི་སྲོལ་རྒྱུན་གཙིགས་སུ་འཛིན་པའི་བདེན་དཔང་ངམ། འདི་ནི་ཁོ་ཚོ་ཇི་ལྟར་
འཚར་ལོངས་བྱུང་བའི་འཁོར་ཡུག་དང་དྲི་མེད་ཀྱི་སེམས་ཁམས་ཞིག་བསྐྲུན་འདུག་པའི་སྒྲུབ་བྱེད་
དུའང་གཏན་ཚིགས་ཀྱི་དོད་ཐུབ་ཉིད་དུ་འཁུམས་སོ། །
གཞན་ཡང་རླབས་ཆེན་གྱི་མིང་རྟགས་ཐོབ་ཕྱིར་རླབས་ཆེན་གྱི་བྱ་བར་འབད་པ་ནི་སྙིང་བོ་
མེད་པའི་ཆུ་ཤིང་དང་མཚུངས་ལ། དམ་པ་དགྱེས་པའི་མཆོད་སྤྲིན་དུ་ནི་དེ་བས་ཀྱང་འགྱུར་མི་སྲིད་
དོ། །ཐོབ་དང་གོ་ས། རྒྱུ་ནོར་སྙན་གྲགས་སོགས་ལ་མི་རེ་བར་གཞན་དོན་འབའ་ཞིག་ལ་བརྩོན་
པའི་རླབས་ཆེན་གྱི་བྱ་གཞག་བསྒྲུབ་པའི་སྤྱོད་ཚུལ་དེ་ལས། མིང་དོན་མཐུན་པའི་རླབས་ཆེན་གྱི་
མི་སྣའི་རང་གཤིས་ཉེ་བར་མཚོན་ནོ། །
དེས་ན་འདིར་པར་དུ་བསྐྲུན་པའི་དཔེ་དེབ་འདི་དག སློབ་གླིང་འདི་ཁྱབ་བསྒྲག་བྱེད་པའི་ལག་
ཆ་ལྟ་བུ་མིན་གྱི། སྤྱིར་འགྲོ་བ་ཡོངས་དང་། ནང་སྒོས་མིའི་རིགས་ཡོད་ཚད། ཁྱད་པར་དུ་བོད་
མི་རིགས་ལ་བློ་སེམས་རྣམ་པར་དཀར་བའི་དཔུང་སྡེ་ཞིག་གིས། ལོ་ངོ་ཉི་ཤུའི་རིང་ལ་མི་རིགས་
3



དཔྱད་རྩོམ་གཅེས་བཏུས།
འདིའི་ཆོས་རིག་སྲིད་གསུམ་དར་ཆེད་འབད་འབུངས་བྱས་པའི་བརྒྱུད་རིམ་དང་ཉམས་མྱོང་ཕྲན་བུ་
ཞིག་གཟུར་གནས་རྣམས་ལ་ལེགས་སྐྱེས་སུ་འབུལ་བ་ལགས་སོ་ཞེས་རྭ་རྒྱ་ཤེས་རིག་ནོར་བུའི་
སློབ་གླིང་གི་དགེ་མིང་ཙམ་འཛིན་པ། བླ་བྲང་བཀྲ་ཤིས་འཁྱིལ་གྱི་རིགས་སྨྲ་ཡོངས་ཀྱི་གྲལ་མཐའ་
བ། ནུབ་བྱང་མི་རིགས་སློབ་གྲྭ་ཆེན་མོའི་གདན་ཞུས་དགེ་རྒན་ཆེན་མོའི་མིང་ཙམ་འཛིན་པ་བཛྲ་
ཚུལ་ཁྲིམས་རྒྱ་མཚོར་འབོད་པས། གསེར་མཁར་དུ་གྲགས་པའི་ལན་ཀྲུའུ་གྲོང་ཁྱེར་ན་ཡོད་པའི་
ནུབ་བྱང་མི་རིགས་སློབ་གྲྭ་ཆེན་མོ་ནས་བྲིས་པའོ། །



གངས་ལྗོངས་ཤེས་རིག་ནོར་བུའི་སློབ་གླིང་།
ཆA
དཀར་ཆག
རྒྱུ་འབྲས་དང་སྐྱེ་བ་སྔ་ཕྱིའི་རྣམ་གཞག་ཅུང་ཙམ་བརྗོད་པ་བདེན་དོན་ནོར་གྱིས་སྤྲས་པའི་ཁང་བཟང་། ་༌༌མཚན་སྒྲོགས་སྦྱིན་པ་རྒྱ་མཚོ། (001）
བདག་ཅག་གི་སྟོན་
ད་པ་མཉམ་མེད་ཐུབ་པའི་དབང་བོ་དེ་ཉིད་ཚད་མའི་སྐྱེས་བུར་སྒྲུབ་ཚུལ་ལས་འཕྲོས་ཏེ་ཞར་བྱུང་སྐྱེ་བ་སྔ་ཕྱིའི་སྐོར་ལ་
རགས་ཙམ་དཔྱད་པ་མེས་པོའི་ཞལ་ལུང་དྭངས་གསལ་གདའི་འབབ་རྒྱུན་ཞེས་བྱ་བ་ཞུགས་སོ།།
་་རགས་ཤུལ་བསམ་གཏན། 015）
མ་ཎི་ཡིག་དྲུག་དང་འབྲེལ་བའི་བོད་ཀྱི་ཐུན་མོང་མ་ཡིན་པའི་རིག་གནས་འགའ་ལ་དཔྱད་པ། བློ་བཟང་ལེགས་བཤད། (4.3）
འཚེ་མེད་ཞི་བདེ་གླེང་བ་ཕུག་རོན་དཀར་མོའི་རྒྱང་འབོད།
ཁྲི་ངག་དབང་རྒྱ་མཚོ། 54)
ནང་ཆོས་དང་ཚན་རིག་སྐོར་གྱི་གླེང་བརྗོད་ཕྲན་བུ།
་ཁྲི་རོང་བ་བློ་བཟང་མཁས་མཆོག( 68)
ནང་བའི་རིག་གཞུང་ཚན་རིག་དང་མཐུན་པ་དང་སངས་རྒྱས་ཆོས་ལུགས་ཀྱིས་བོད་ཀྱི་སྤྱི་ཚོགས་ལ་དགེ་མཚན་བསྐྲུན་པའི་སྐོར་གླེང་བ། ཡ་
་་༌རྟ་ནག་སྐལ་བཟང་ལུང་རིགས། （78)
ནང་བསྟན་དང་ཚན་རིག་བར་གྱི་འཆར་སྣང་སྙན་ཞུ།
“བློ་ བཟང་བསམ་འགྲུབ། ( 98）
ཚད་མ་རིག་པའི་དགེ་མཚན་ལས་འཕྲོས་ཏེ་སྲོལ་རྒྱུན་རིག་གཞུང་དར་སྤེལ་སྐོར་གླེང་བ། ༌བཀྲ་ཤིས་རྒྱ་མཚོ། (109)
ཁྱབ་པ་སྒོ་བརྒྱུད་ཀྱི་ཁྱབ་མཐའ་ཅུང་ཟད་བཤད་པ་དྲི་མེད་རིགས་པའི་རྩེད་འཇོ་ཞེས་བྱ་བ།། ཀོའུ་སྡེ་སྐལ་བཟང་སྦྱིན་པ། 01 5）
བོད་རང་ས་ནས་བྱུང་བའི་སྐར་རྩིས་ཡོད་མེད་ཀྱི་ཁུངས་ལ་དཔྱད་པ།
་༌རྫ་ཤུལ་བློ་བཟང་རྒྱ་མཚོ། 121)
སྒྲ་རིག་པའི་ལོ་རྒྱུས་ཅུང་ཙམ་བརྗོད་པ།
''ཨ་སྐལ་བཟང་དོན་ལྡན་རྒྱ་མཚོ། 141）
བོད་ཀྱི་སྒྲ་རིག་པའི་བསྟན་བཅོས་སུམ་རྟགས་ཀྱི་འགྲེལ་བ་ཁག་ཅིག་གིས་བདག་སྒྲའི་པ་བའི་འདོད་ཚུལ་ལ་ཅུང་ཙམ་དཔྱད་པ་རྟ་བདུན་བསུ་
བའི་སྐྱ་རེངས།
ཤེས་རབ་རྒྱ་མཚོ། 1 53)
མཆིན་ནད་ཡི་ཀན(Z## དུ་འབོད་པར་དཔྱད་པའི་རྒྱུན་ཤེས་ཐོར་བུ།
ཀརྨ་ལམ་བཟང་། 167}
གསོ་རིག་རྒྱུད་བཞིའི་བྱུང་བ་མདོ་ཙམ་བརྗོད་པ་གཡུ་ཐོག་མཆོད་པའི་མེ་ཏོག་ཅེས་བྱ་བ།
ནག་བཟའ་འཇམ་དབྱངས་ཀླུ་སྒྲུབ། 174）
འཇམ་དབྱངས་བསྟན་འཛིན། 181)
ཐང་ག་བཞེངས་སྐབས་བསམ་གཞིགས་བྱེད་དགོས་པའི་སྐོར་འགའ་བཤད་པ། ་
༌༌བློ་བཟང་ཤེས་རབ། 183}
འཛམ་གླིང་དང་བོད་ཀྱི་བཟོ་རིག་པའི་རི་མོའི་འཕོ་འགྱུར་དང་མྱོང་གྲུབ་སྐོར་གྱི་ཕྲན་དཔྱད། “རྨེ་གྲྭ་ཚེ་རིང་བསམ་གྲུབ། LBB)
བོད་ཀྱི་རི་མོ་འབྲི་ཚུལ་བློ་གསལ་བྱིས་པའི་མགུལ་རྒྱན། །
རུ་མང་སྐལ་ལྡན་རྒྱ་མཚོ། 207)
ནད་ཀྱི་རྒྱུ་ངོས་འཛིན་ཚུལ་རགས་ཙམ་གླེང་བ་བདུད་རྩིའི་ཟེགས་མ།་
གཅན་ཆོས་དཔལ་རྒྱ་མཚོ། 217)
ང་དང་སྙན་ངག་གི་གདན་ས།སྙན་ངག་གླེང་བ།
ཧོར་ཞི་བདེ་རྒྱ་མཚོ། 225}
བོད་ཀྱི་ངག་ཐོག་གི་སྙན་ངག་ལས་བྱེ་བྲག་གླུ་ཡི་སྐོར་རགས་ཙམ་བཤད་པ།
''ཨ་འཇམ་དབྱངས་ཚུལ་ཁྲིམས། 232)
མགུར་གྱི་གོ་དོན་དང་བྱུང་འཕེལ་ལས་འཕྲོས་ཏེ་བོད་ཀྱི་གདོད་མའི་མགུར་ཚིག་ལ་ཕྲན་ཙམ་དཔྱད་པ། ་ཁྲི་པདྨ་ཡང་གསང་། 241)
ཞང་ཞུང་ཆོས་དབང་གྲགས་པའི< < རྒྱལ་བོ་རཱ་མ་ཎའི་གཏམ་རྒྱུད་ལས་བརྩམས་པའི་སྙན་དངགས་ཀྱི་བསྟན་བཅོས་དྲི་ཟའི་བུ་མོའི་རྒྱུད་
མོངས་ཀྱི་སྒྲ་དབྱངས་ཞེས་བྱ་བ>>ལས་འཕྲོས་ཏེ་སྲོལ་རྒྱུན་སྙན་ངག་སྐོར་གླེང་བ།།
“བླ་ནག་སྐལ་ལྡན་རྒྱ་མཚོ། 250)
༣



དཔྱད་རྩོམ་གཅེས་བཏུས།
ཐུ་བྷོད་སྙན་ངག་གི་བྱུང་འཕེལ་དང་སྙན་ངག་མེ་ལོང་མའི་གཞུང་དོན་རོབ་ཙམ་གླེང་བ་བཤེས་གཉེན་མཁས་པའི་ཞལ་ལུང་།
འབའ་སྣང་གྲོལ། (267)
བོད་ཆེན་པོའི་མཛངས་བློན་བཞི་བ་སློབ་དཔོན་ཐོན་མིའི་< < ཡིག་ཕུད་སྙན་རྩོམ>> ལ་རགས་ཙམ་དཔྱད་པ།
“འཇམ་དབྱངས་བསམ་འགྲུབ། 293）
བོད་ཀྱི་རྩོམ་རིག་གི་དུས་གསུམ་ལས་< < བ ས་སྐྱའི་ལེགས་བཤད> >ལ་རོབ་ཙམ་བལྟས་པ། །
རྟ་ནག་བཟོད་པ། 306)
བོད་ཀྱི་བྱིས་རྩོམ་སྙན་ངག་གི་ཐོག་མའི་བསམ་གཞིག་དང་འོལ་ཚོད།
སྤྲེལ་བློ་བཟང་ཚུལ་ཁྲིམས། (313)
མཐར་ཕྱིན་སློབ་མའི་ཆེད་རྩོམ་འབྲི་སྟངས་ཐད་ལ་ཡང་བསྐྱར་རྣ་བ་གཡར་བ། །
རྒྱ་འདུ་སངས་རྒྱས། (324)
མདོ་སྨད་ཀྱི་སྟོང་རུ་མཚོ་ནག་ཅེས་པའི་སྐོར་རོབ་ཙམ་གླེང་བ།
ས༌གྱི་ལིང་འཇིགས་མེད། (332）
གངས་ཅན་མི་རིགས་ཀྱི་བླ་སྲོག་གི་བྱུང་འཕེལ་དང་འཇིག་ཉེན་གླེང་བ།
“ལྡོང་རྒྱུད་དོན་གྲུབ་རྒྱ་མཚོ། 341)
འདུས་སྲོང་མང་བོ་རྗེས་མགར་སྤུན་མཆེད་ལ་ཕབ་པས་སྤུར་རྒྱལ་ཚང་གི་སྲིད་དབང་ཉམས་རྒུད་དུ་གྱུར་ཚུལ། ༌་༌༌ཙ་ཡུས་ཡོན་ཏན། (364）
བོད་མིའི་སྐད་ཡིག་གི་དར་རྒུད་གླེང་བ།
གྲོལ་སྡེ་རྒྱ་མཚོ། 377)
མིག་སྔའི་དགོན་སྡེ་དང་གཞུང་སྒྲུབ་སློབ་གྲྭའི་བར་ཐག་ལས་བསླངས་པའི་བསམ་གཞིག་ཐོར་བུ། ས་དམེ་གཙང་འཇིགས་མེད་རྒྱ་མཚོ། 384)
བོད་བཙན་པོའི་སྲིད་དབང་འཐོར་རྐྱེན་ལ་དཔྱད་པ། །
སྒང་བ་འཇམ་དབྱངས་དམ་ཆོས། (193)
བློན་ཆེན་པོ་མགར་སྟོང་བཙན་གྱི་གདུང་རྒྱུད་དང་མཛད་རྗེས་སྐོར་ཆེ་ལོང་ཙམ་བརྗོད་པ། “ཙ་ཡུས་འཇིགས་མེད། (400)
ཤེས་གཉེན་བསྟེན་ཚུལ་ཅུང་ཙམ་བཤད་པ་བློ་གསལ་འདྲེན་པའི་སྐྱ་རེངས།
༌༌དཀོན་མཆོག་ཆོས་རྒྱུན། (411)
དུ་ཆང་གི་ཉེས་དམིགས་ཆེ་ལོང་ཙམ་བརྗོད་པ་བདེན་ཉེས་གསལ་བའི་མེ་ལོང་། ་
པ༌ཁྲི་དགེ་འདུན་ཡེ་ཤེས། (419)
བོད་ཀྱི་སྐད་ཡིག་དང་ད་ལྟའི་སློབ་གསོའི་གནས་བབ་སྐོར་གྱི་མྱོང་ཚོར་ཕྲན་བུ།། རྩེ་རོང་ཆོས་མཆོག་རྒྱལ་མཚན། (427）
ཨ་མདོ་ཀླུ་ཚང་ས་ཁུལ་གྱི་འབྲོག་པའི་གཉེན་སྒྲིག་སྲོལ་སྐོར་རགས་ཙམ་གླེང་བ།
པ་ཀླུ་ཚང་གུ་རུ་རྒྱལ། (439)
ཨ་མདོའི་འབྲོག་ཁུལ་གྱི་གནའ་རབས་དང་དེང་རབས་ལ་གཞིས་གཉིས་ཀྱི་གཤིབ་བསྡུར།་ པ་མགར་དཔལ་མགོན་སྐྱབས། 443)
མདོ་སྨད་དམེ་རྒྱའི་ཡུལ་གྱི་ངག་རྒྱུན་ལ་གནས་པའི་གནམ་གཤིས་བརྟག་ཚུལ་རགས་ཙམ་གླེང་བ། དམེ་རྒྱ་སྐལ་བཟང་སྨོན་ལམ། (455）
དངོས་ལུགས་ཀྱི་སྣང་ཚུལ་ཕྲན་བུ་འགའི་རིགས་པ་དང་དེས་སྤྱི་ཚོགས་ལ་ཐོན་པའི་ཕན་ནུས། འབུམ་རྩེ་ཡག (463）
2



གངས་ལྗོངས་ཤེས་རིག་ནོར་བུའི་སློབ་གླིང་
རྒྱུ་འབྲས་དང་སྐྱེ་བ་སྔ་ཕྱིའི་རྣམ་གཞག་ཅུང་ཙམ་བརྗོད་པ་བདེན་དོན་
ནོར་གྱིས་སྤྲས་པའི་ཁང་བཟང་།
མཚན་སྒྲོགས་སྦྱིན་པ་རྒྱ་མཚོ་
དུག་གསུམ་སྐྱོན་གྱི་སྒྲིབ་པ་རྨང་ནས་བོར། །
རྨད་བྱུང་ཡོན་ཏན་འབུམ་གྱིས་ཐུགས་རྒྱུད་མཛེས། །
མ་ལུས་ཤེས་བྱ་གཟིགས་པའི་སྤྱན་མངའ་བ། །
མཉམ་མེད་ཤཱཀྱ་སེངྒེས་དགེ་ལེགས་སྩོལ། །
，་ ，་，་，་， ：，，་，....….….. ་. ་. ་་་ ,་，，， , ，，， ， ..…..….………་， ，་，，
གང་སྐུ་ལྷ་ལམ་ཡངས་པོའི་དཀྱིལ་འཁོར་དུ། །
མཚན་དཔེའི་རྒྱུ་སྐར་ཐགས་སུ་བསྟར་བ་ཡི། །
བརྟན་པའི་འཁོར་ལོ་དང་ནི་ཚངས་སྲས་མ། །
འཛད་མེད་ངག་གི་དངོས་གྲུབ་ཆར་དུ་ཕོབས། །
མ་སྨད་ཐུགས་བསྐྱེད་ཟབ་མོའི་འོད་སྣང་གིས། །
རྒྱལ་བསྟན་པདྨོའི་འདབ་ཕྲེང་ཕྱོགས་སུ་སྤེལ། །
གཞན་ཕན་སྦྲང་རྩིའི་བཅུད་ཀྱིས་མྱོས་པ་ཡི། །
དཔལ་ལྡན་བླ་མའི་བྱིན་རླབས་སྙིང་ལ་ཤོག །
2.



དཔྱད་རྩོམ་གཅེས་བཏུས།
སྙིགས་མའི་རང་མཚང་མཁའ་རུ་འཕྱོ་བའི་དུས། །
སྒྲོ་སྐུར་གཏམ་གྱི་ཟེགས་མ་འཐོར་ན་ཡང་། །
བདེན་དོན་ནོར་གྱིས་སྤྲས་པའི་ཁང་བཟང་ཞིག །
རྣམ་དཔྱོད་རིག་པའི་འཕྲུལ་གྱིས་བཞེངས་ལ་ལྟོས། །
དེ་ཡང་དུས་རབས་ཉེར་གཅིག་པའི་ཉིན་བྱེད་ཀྱི་འོད་སྣང་ཕྱོགས་སུ་འཕྲོ་བའི་དུས་སྐབས་
འདིར་རྒྱལ་ཁབ་དང་མི་རིགས་སོགས་གང་ཡིན་ཡང་རང་རང་གི་ཐུན་མོང་མ་ཡིན་པའི་རིག་གནས་
དང་། ཆབ་སྲིད་དཔལ་འབྱོར་སོགས་གོང་འཕེལ་དུ་གཏོང་བཞིན་ཡོང་ལ། རང་རེ་གངས་ཅན་པ་
རྣམས་ཀྱིས་ཀྱང་ཆོས་ལུགས་དང་རིག་གནས། སྐད་དང་ཡི་གེ ཡུལ་སྲོལ་དང་གོམས་གཤིས།
ཆབ་སྲིད་དང་དཔལ་འབྱོར་སོགས་ཉམས་པ་སླར་གསོ་དང་གནས་པ་གོང་འཕེལ་དུ་གཏོང་དགོས་
ཞེས་པ་ནི་ཀུན་གྱིས་ཁ་ན་རླུང་ལྟར་གྲགས་ཀྱང་དངོས་སུ་ལག་ལེན་བྱེད་མཁན་ཉུང་བར་འདུག
དེའི་ཕྱིར། ད་ལྟའི་དུས་རབས་འདིའི་ནང་དུ་ཆོས་ལུགས་ནི་གཙོ་ཆེར་ཆོས་ལུགས་ལས་རིགས་
པས་འཛིན་སྐྱོང་སྤེལ་གསུམ་གྱི་སྒོ་ནས་ཡར་རྒྱས་ཡར་དར་དུ་གཏོང་དགོས་པ་ཞིག་ཏུ་སྣང་ལ། ཕྱི་
ནང་གི་རིག་གཞུང་ཀུན་ལ་ནང་བྱན་ཆུད་པའི་གཟུར་གནས་མཁས་དབང་རྣམས་ཀྱིས་ལྷ་མིན་འདྲེ་
མིན་གྱི་གསར་སྐྱེས་རྨོངས་འཐོམས་པ་དག་ལ་བདུད་རྩི་སྨན་དང་མཚུངས་པའི་ལེགས་བཤད་ཀྱི་
སྐྱེས་བཟང་རེ་གནང་རྒྱུ་ཆེས་གལ་ཆེ་བའི་བྱ་བཞག་ཅིག་ཏུ་འཁུམས་སོ། །རྨོངས་མུན་གྱི་མལ་དུ་
གཟིམ་པའི་བློ་དམན་བདག་ལྟ་བུ་ལ་ཁ་ལག་འདུག་མ་ཐུབ་པ་ཙམ་ལས་སྔར་མེད་པའི་ལེགས་བཤད་
གཏམ་གྱི་སྦྱོར་བ་ཅི་ཡང་མེད་ལ། སྤྱིར་ཡང་རྒྱལ་སྲས་ཆེན་མོ་ཞི་བ་ལྷས། སྔོན་ཆད་མ་བྱུང་བ་
ཡང་འདིར་བརྗོད་མེད། སྡེབ་སྦྱོར་མཁས་པའང་བདག་ལ་ཡོད་མིན་ཏེ། ཞེས་དང་། སློབ་དཔོན་ཀ་
མ་ལ་ཤི་ལས་ཀྱང་། བདག་འདྲའི་བློ་གྲོས་བླུན་པོ་རྣམས་ཀྱིས་སྔོན་མེད་དངོས་པོ་ནམ་ཡང་བརྗོད་
མི་ནུས། །མཁས་པའི་ཉིན་རེ་ལམ་འདི་མང་དུ་མ་དཔྱད་པ་ཡང་འགའ་ཙམ་གང་ན་ཡོད། །འོན་ཀྱང་
བསོད་ནམས་འཕེལ་བར་འདོད་པ་རང་དོན་མཆོག་གི་བདག་གི་བློ་གྲོས་འདི། །དགེ་བ་འཕེལ་བའི་
འབྲས་བུ་ཅན་གྱི་དེ་ཉིད་གོམས་པས་འདི་བྱེད་པ་ལ་བརྩོན། །ཞེས་གསུངས་པ་བཞིན་སྔར་སུས་
ཀྱང་མ་བཤད་པ་ཞིག་བཤད་རྒྱུ་མེད་ལ། ལྷག་པར་བདག་ལྟ་བུ་ལ་ལེགས་བཤད་ཀྱི་སྐྱེས་གསར་
2



གངས་ལྗོངས་ཤེས་རིག་ནོར་བུའི་སློབ་གླིང་།
ཞིག་འབུལ་རྒྱུ་མེད་ནའང་རང་གི་བསོད་ནམས་འཕེལ་ཕྱིར་ཚོགས་བསགས་པ་དང་། གཞུང་
ལུགས་ཟབ་མོར་བག་ཆགས་འཇོག་པ། མཚན་ལྡན་བླ་མའི་བཀའ་དྲིན་གཞལ་བ། རང་དང་སྐལ་
མཉམ་པ་དག་ལ་ཅུང་ཙམ་རེ་ཕན་པས་ཀུན་ནས་བསླངས་ཏེ་དམ་པ་གོང་མའི་གསུངས་རྒྱུན་གྱི་
ནོར་བུ་སྲོག་ཏུ་བཞུགས་ཤིང་། དེང་གི་ཚན་རིག་གསར་བའི་རྒྱན་གྱིས་སྤྲས་ཏེ་སྐྱེ་བ་སྔ་ཕྱིའི་ཚུལ་
ལས་བརྩམས་པའི་རྒྱུ་འབྲས་རྟེན་འབྲེལ་བསླུ་བ་མེད་པའི་རྣམ་གཞག་འཆད་པ་ལ། གོ་བྱེད་ཕྱིའི་རྒྱུ་
འབྲས་དང་། གོ་བྱ་ནང་གི་རྒྱུ་འབྲས་གཉིས་ལས། དང་བོ་ནི། དཔེར་ན། རྒྱུ་ས་བོན་ལས་སྡོང་བུ།
སྡོང་བུ་ལས་ཡལ་ག ཡལ་ག་ལས་ལོ་མ་དང་མེ་ཏོག་གི་འབྲས་བུ་སོགས་སྔ་མ་སྔ་མ་ལས་འབྲས་བུ་
ཕྱི་མ་ཕྱི་མ་འབྱུང་ལ། རྒྱུ་དེ་ལའང་རང་གི་རྫས་རྒྱུན་ཕྱི་མ་འབྲས་བུ་དེ་དང་དེའི་ངོ་བོར་འགྱུར་ངེས་
ཀྱི་ཉེར་ལེན་དང་། རང་གི་རྫས་རྒྱུན་ཕྱི་མ་འབྲས་བུ་དེ་དང་དེའི་ངོ་བོར་མི་འགྱུར་ཡང་། འབྲས་
བུ་དེ་དང་དེ་སྐྱེ་བ་ལ་ཕན་འདོགས་པར་བྱེད་པའི་ལྷན་ཅིག་བྱེད་རྐྱེན་གྱི་རྒྱུ་གཉིས་ཡོད། དང་བོ་ནི་
དཔེར་ན། ནས་ལྟ་བུའི་ཉེར་འབྲས་དེ་དང་དེར་འགྱུར་ངེས་ཀྱི་ས་བོན་ནས་ལྟ་བུ་དང་། གཉིས་པ་ནི།
ནས་དེ་སྐྱེ་བ་ལ་གྲོགས་བྱེད་པའི་ས་ཞིང་ཆུ་ལུད་ལྟ་བུའོ། །
གཉིས་པ་གོ་བྱ་ནང་གི་རྒྱུ་འབྲས་ལ་རྟོགས་དཀའ་སླ་ཅི་རིགས་ཡོད་ཀྱང་། གོ་སླའི་མཚན་
གཞི་ཞིག་བཞག་ནས་བཤད་ན། ལོ་ཆུང་བྱིས་པ་ཞིག་གིས་སློབ་གྲྭ་ལེགས་པར་འགྲིམས་ནས་སྤྱོད་
ལམ་ཚུལ་མཐུན་དང་། མཐུན་སྒྲིལ་གཙུག་ཏུ་བཟུང་བ། སློབ་སྦྱོང་ལ་ཧུར་བརྩོན་བྱས་པ་ལྟ་བུ་རྒྱུ་
དང༌། དེ་ལ་དགེ་རྒན་གྱིས་གཟེངས་བསྟོད་དང་བསྔགས་བརྗོད་གང་མང་གནང་སྟེ་གསུམ་བཟང་
སློབ་མའི་བྱ་དགའ་ཐོབ་པ་དང་མཐར་འོད་སྟོང་ལྡན་པའི་འདུན་ལམ་ཞིག་རྙེད་པ་ནི་དེའི་འབྲས་བུ་རེད།
ཡང་དེ་ལས་ལྡོག་སྟེ་བག་མེད་ཀྱི་བྱ་བར་གཡེང་བ་སོགས་སྒྲིག་འགལ་སྣ་ཚོགས་པའི་རྒྱུ་བསགས་
ནས་ངན་དམས་བྱས་པ་དང་། མཐར་དེ་ལས་གནས་དབྱུང་བཏང་བ་དེའི་འབྲས་བུ་ཡིན་པ་སོགས་མཁས་
བླུན་སུས་ཀྱང་བསྙོན་དུ་མེད་པའི་མངོན་སུམ་གྱི་སྣང་ཡུལ་དུ་གྱུར་བའི་རྒྱུ་འབྲས་འབའ་ཞིག་གོ །
འོ་ན་གོ་བྱ་ནང་གི་རྒྱུ་འབྲས་སུ་གཏོགས་པའི་སྐྱེ་བ་སྔ་ཕྱི་ཟེར་བ་ཇི་འདྲ་ཡིན་ཞེ་ན། དེ་ལ་འཆི་
སྲིད་དང་བར་སྲིད་སྐྱེ་སྲིད་གྲུབ་ཚུལ་ཅུང་ཙམ་བཤད་པ། ཕྱི་རྒོལ་གྱི་འདོད་པ་བཀོད་ནས་ལུང་དང་
རིགས་པའི་གཏན་ཚིགས་འགོད་པ། མྱོང་བ་མངོན་འགྱུར་གྱི་བྱུང་བ་བརྗོད་པ། དེ་སྒྲུབ་པའི་དགོས་
3



དཔྱད་རྩོམ་གཅེས་བཏུས།
པ་ཁྱད་པར་ཅན་དང་འབྲེལ་ཏེ་མཇུག་བསྡུ་བ་དང་བཞི། དང་བོ་ནི། གང་ཟག་གང་ཡང་རུང་བ་ཞིག་
འཆི་འཕོ་ལ་གནས་པའི་ཚེ་དབང་བོ་ལྔའི་རྒྱུ་བ་རིམ་གྱིས་བསྡུས་ཤིང་རྒྱུན་ཆད་པ་ན་དབང་བོ་ཡིད་
ཤེས་ཁོ་ནས་འཆི་འཕོ་བ་དང་། ཚོར་བ་ནི་འཆི་འཕོ་བ་དང་སྐྱེ་བ་ལེན་པ་གཉིས་ལ་ཚོར་བ་གསུམ་
གྱི་ནང་ནས་བཏང་སྙོམས་ཁོ་ནར་ངེས་པ་དང་། ལུས་ཀྱི་དྲོད་བསྡུ་ཚུལ་དང་རྣམ་ཤེས་འཕོ་ཚུལ་ཡང་
མཛོད་ལས། འོག་མི་ལྷར་འགྲོ་མིར་སྐྱེ་རྣམས། །རིམ་གྱིས་འཆི་ན་རྐང་བ་དང་། །ལྟེ་བ་སྙིང་གར་
ཡིད་འཕོ་འཆི། །ཞེས་གསུངས་པ་བཞིན་ཡིན་ལ། དེའི་ཚེ་ལུས་ཀྱི་འབྱུང་བཞི་སོགས་རིམ་གྱིས་
ཐིམ་ནས་ལུས་སེམས་རྟེན་བརྟེན་པའི་འབྲེལ་བ་ཆད་པ་ན་དེའི་རྒྱུད་ཀྱི་རྣམ་ཤེས་ལ་འགག་པ་མེད་
པར་ལུས་སྔ་མ་དེ་གྱེས་བྱུང་སྟེ་བར་དོ་བ་ཞེས་པར་འགྱུར་ལ། བར་དོ་བ་དེ་ཉིད་ཡོད་པ་མཛོད་ལས་
ལུང་དང་དཔེ་སོགས་ཀྱིས་ལེགས་པར་སྒྲུབ་པ་དང་། བར་དོ་བའི་ཁྱད་ཆོས་ཡང་མཛོད་ལས།
ནི་འཕེན་པ་གཅིག་པའི་ཕྱིར། །སྔོན་དུས་སྲིད་འབྱུང་ཤ་ཚིགས་ཅན། །དེ་ནི་འཆི་བའི་སྔོན་རོལ་
ཏེ། །སྐྱེ་བའི་སྐད་ཅིག་ཕན་ཆད་དོ། །རིགས་མཐུན་ལྷ་མིག་དག་པས་མཐོང་། །ལུས་ཀྱི་རྫུ་འཕྲུལ་
ཤུགས་དང་ལྡན། །དབང་བོ་ཀུན་ཚང་ཐོགས་མེད་ལྡན། །མི་ཟློག་དེ་ནི་དྲི་ཟའོ། །ཞེས་གསུངས་པ་
ལྟར་བར་དོ་བ་དེའི་བྱད་དབྱིབས་ནི་ཕལ་ཆེར་སྔོན་དུས་ཀྱི་སྲིད་པ་དང་དབང་བོ་སོགས་ཇི་འདྲ་ཡིན་
པ་དེ་དང་མཚུངས་ལ། བར་དོ་བ་ཞེས་པ་ནི་སྐྱེ་བ་སྔོན་མའི་འཆི་སྲིད་གྲུབ་ནས་ཕྱི་མའི་སྐྱེ་སྲིད་མ་
གྲུབ་པའི་བར་ན་གནས་པའི་དབང་བོ་ཀུན་ཚང་ཞིང་རླུང་ལུས་ལ་བརྟེན་ནས་འགྲོ་འོང་བྱེད་པར་རང་
དབང་འབྱོར་བའི་བརྫི་སྐྱེས་ཤིག་ཡིན། དེའི་ཚེ་ཚད་ནི་མངོན་པ་ཀུན་བཏུས་ལས། །སྐྱེ་བའི་རྐྱེན་
མ་རྙེད་ན་བདུད་ཕྲག་བདུན་གྱི་བར་དུ་ཡང་ཁོ་ནས་སོ། །ཞེས་གསུངས་པ་ནི་རིང་མཐའོ། །
བར་སྲིད་པ་དེ་སྐྱེ་སྲིད་དུ་འགྲོ་ཚུལ་ནི། མཛོད་ལས། བློ་ནི་ཕྱིན་ཅི་ལོག་གྱུར་པས། །རྩེ་
དགས་འགྲོ་བའི་ཡུལ་དུ་འགྲོ། །དྲི་དང་གནས་ལ་མངོན་འདོད་གཞན། །དམྱལ་བ་ཡི་ནི་སྤྱིའི་ཚུགས་
ཡིན། །ཞེས་གསུངས་པ་བཞིན་སངས་རྒྱས་དང་འཁོར་བསྒྱུར་སོགས་མ་ཡིན་པའི་སེམས་ཅན་ཕལ་
བ་ཞིག་མངལ་དུ་ཉིང་མཚམས་སྦྱོར་ཚེ། ལས་ཀྱི་དབང་གིས་མིར་སྐྱེ་བར་འགྱུར་བ་ཞིག་ཡིན་ན་ཕ་
མ་གཉིས་ཀྱིས་འཁྲིག་པ་སྤྱོད་པ་མཐོང་ནས། ཆགས་པས་རྩེ་བའམ་དགས་བས་བློ་ཕྱིན་ཅི་ལོག་གི་
དབང་གིས་ཕལ་ཆེ་བ་ལ་རང་ཉིད་ཀྱིས་ཀྱང་འཁྲིག་པ་སྤྱོད་འདོད་འབྱུང་།



གངས་ལྗོངས་ཤེས་རིག་ནོར་བུའི་སློབ་གླིང་།
དེ་འདྲའི་སེམས་ཀྱིས་ཕ་མའི་ཁུ་ཁྲག་དེར་ཞུགས་ཚེ་སྔར་གྱི་རླུང་ལུས་ཐོགས་མེད་དེ་ཉིད་
འགགས་ནས་མའི་མངལ་དུ་ཐོགས་བཅས་ཀྱི་ལུས་དབང་སོགས་རིམ་གྱིས་གྲུབ་སྟེ་ཉིང་མཚམས་
སྦྱོར་བ་ཡིན་ལ། སེམས་ཅན་དེས་མའི་མངལ་ནས་དབུགས་འབྱུང་རྔུབ་མི་བྱེད་ཅིང་། ཟླ་དགུ་ཞག་
བཅུའི་རྗེས་སུ་ཕྱིར་བཙས་ན། ཐོག་མར་དབུགས་ནང་དུ་རྔུབ་པ་ནས་འགོ་བཟུང་སྟེ་མཐར་དེ་འཆི་
ཁ་མའི་དབུགས་ཕྱིར་དབྱུང་བ་ནང་དུ་རྔུབ་མི་ཐུབ་པའི་བར་དུ་སྣ་བུག་གཉིས་ཀའི་དབུགས་གཏོང་
ལེན་ལ་བརྟེན་ནས་འཇིག་རྟེན་འདིར་གནས་པ་ཡིན། དེས་ན་འཇིག་རྟེན་དུ་གྲགས་པའི་སྐྱེ་འཆི་ཟེར་
བ་ཡང་ལུས་རྟེན་གང་རུང་ཞིག་གསར་དུ་རྙེད་པ་དང་དབུགས་ཀྱི་རྒྱུ་བ་ཆད་པ་ཙམ་ལ་བཤད་པ་
ཡིན་གྱི་རྣམ་ཤེས་ལ་མ་ཡིན་པ་འདི་ཙམ་གྱིས་ཀྱང་རྟོགས་སླ་བའི་ཕྱིར་རོ། །
གསར་དུ་ལུས་རྟེན་རྙེད་པའི་བྱིས་པ་དེའི་ཀླད་པ་དང་རུས་པའི་ཉེར་ལེན་གྱི་རྒྱུ་ནི་ཕའི་ས་
བོན་དང་། ཤ་པགས་དོན་ལྔ་སྣོད་དྲུག་སོགས་ཀྱི་ཉེར་ལེན་གྱི་རྒྱུ་ནི་མའི་ཟླ་མཚན་གྱི་ཁྲག་ཡིན་
ཏེ། བརྟག་གཉིས་ལས། རུས་པ་རྐང་དང་ཁུ་བ་ནི། །ཕ་ལས་ཐོབ་པ་གསུམ་དུ་འདོད། །པགས་པ་
དང་ནི་ཤ་དང་ཁྲག །མ་ལས་སྐྱེས་པ་དེ་བཞིན་ནོ། །ཞེས་སོ། །ཕ་མའི་ཁུ་ཁྲག་ནི་རྣམ་ཤེས་མིན་
པས་དེའི་རྣམ་ཤེས་ཀྱི་ཉེར་ལེན་བྱེད་མི་རིགས་ཏེ། རྣམ་ཤེས་ཀྱི་རྫས་རྒྱུན་མ་ཡིན་པའི་གཟུགས་ལ་
སོགས་པ་དངོས་པོ་གང་གིས་ཀྱང་རྣམ་ཤེས་ཀྱི་ཉེར་ལེན་བྱེད་པ་མི་སྲིད་པའི་ཕྱིར་ཏེ། རྣམ་འགྲེལ་
ལས། རྣམ་ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་གསུངས་པ་
ལྟར། རྣམ་པར་ཤེས་པའི་ཉེར་ལེན་རྒྱུ་ནི་རང་གི་སྔོན་གྱི་བར་སྲིད་པ་ཉིང་མཚམས་སྦྱོར་ཁ་མའི་
རྒྱུད་ཀྱི་རྣམ་ཤེས་དེ་ཡིན་ནོ། །
གཉིས་པ་ཕྱི་རྒོད་ཀྱི་འདོད་པ་བཀོད་ནས་ལུང་དང་རིགས་པའི་གཏན་ཚིགས་འགོད་པ་ནི། ལོ་
ངོ་སྟོང་ཕྲག་མང་བོའི་སྔ་རོལ་དུ་བྱོན་པའི་ཕྱི་རོལ་རྒྱང་འཕེན་པ་དག་གི་འདོད་པ་ནི་རྒྱན་ལས། བློ་
ནི་ལུས་ཀྱི་བདག་ཉིད་དང་། །ལས་འབྲས་ལས་ཀྱི་ཡོན་ཏན་ཡིན། །འདིར་ནི་ལུགས་གསུམ་ལ་
བརྟེན་ཏེ། །གོམས་པ་སྲིད་པ་ཡོད་མ་ཡིན། །ཞེས་གསུངས་པ་ལྟར་བློ་ལུས་ལ་བརྟེན་པར་བཤད་
པ་ཡིན་ཏེ། སློབ་དཔོན་ལྷ་དབང་བློས། བློ་ནི་ལུས་ལ་བརྟེན་པ་ཉིད་ཀྱི་ཕྱིར། ཡོན་ཏན་གྱི་ལུས་
སམ། འབྲས་བུ་ཉིད་དང་། ནུས་པ་འདོད་པ་ཞིག་ན་བློའི་མཚན་ཉིད་ཅན་གྱི་ཆོས་སམ། འབྲས་
5



དཔྱད་རྩོམ་གཅེས་བཏུས།
བུའམ་ནུས་པ་མེད་པས་སྐྱེ་བ་དང་འཆི་བའི་རྒྱུན་མེད་པའི་ཕྱིར། སྐྱེ་བའི་རྒྱུན་མང་བོ་དག་ཏུ་གང་
ལ་གོམས་པ་ཡིན་ཞེ་ན། ཞེས་དང་། རིན་ཆེན་ཕྲེང་བ་ལས་ཀྱང་། ཤི་ནས་ལུས་རྟེན་ཞིག་པ་ན། །
མར་མེ་ཤི་བ་འོད་མེད་བཞིན། །སེམས་ཀྱང་གཞན་དུ་སྐྱེ་མེད་འདོད། །སྐྱེ་བ་སྔ་ཕྱི་མེད་པས་ན། །
སྒྲིབ་སྤངས་ཚོགས་བསགས་མེད་འཕགས་པའི། །ཆོས་ཀྱང་མེད་ཅིང་དེ་སྒྲུབ་པའི། །དགེ་འདུན་
མེད་ཅེས་རྒྱང་འཕེན་ཟེར། །ཞེས་གསུངས་པ་ལྟར་བློ་ནི་ལུས་ལ་བརྟེན་པས་ལུས་ཞིག་པ་ན་སེམས་
དེ་ཡང་འཇིག་དགོས་པར་འདོད་མོད། དེ་ལྟ་ན་མར་མེ་ལ་འོད་ལྟར་འབྲས་བུའི་ཚུལ་དུ་བརྟེན་པ།
ཆང་མྱོས་འགྱུར་གྱི་ནུས་པ་ལྟར་བདག་ཉིད་ཀྱི་ཚུལ་དུ་བརྟེན་པ། རྩིག་པ་ལ་རི་མོ་ལྟར་ཡོན་ཏན་
གྱི་ཚུལ་དུ་བརྟེན་པ་སྟེ་གསུམ་ལས་གང་ཡིན། དཔེ་དང་བོ་ལྟར་ན། མར་མེ་འོད་ཀྱི་འཕེལ་འགྲིབ་
མར་མེའི་རྗེས་སུ་བྱེད་པ་དང་འདྲ་བར་བློའི་འཕེལ་འགྲིབ་དེ་ཡང་ལུས་ཀྱི་རྗེས་སུ་བྱེད་པར་ཁས་
བླངས་ནས་མར་མེ་ལྟ་བུའི་ལུས་འཇིག་པ་ན་འོད་ལྟ་བུའི་སེམས་ཀྱང་འཇིག་པ་ཡིན་ཟེར་བ་མི་འཐད་
དེ། དཔལ་ལྡན་ཆོས་ཀྱི་གྲགས་པས། ལུས་ཀྱི་ཕུལ་བྱུང་འགྲིབ་མེད་པར། །བློ་ཡི་བྱེད་པའི་ཁྱད་
པར་གྱིས། །ཤེས་རབ་ལ་སོགས་ཕུལ་བྱུང་དང་། །འགྲིབ་པ་དག་ཏུ་འགྱུར་བ་ཡིན། །འདི་ནི་མར་
མེ་འོད་ལ་སོགས། །བརྟེན་པ་རྣམས་ལ་ཡོད་མ་ཡིན། །ཞེས་དང་། སློབ་དཔོན་ལྷ་དབང་བློས་ཀྱང་།
ལུས་ཀྱི་བྱེད་པའི་ཁྱད་པར་གྱིས་འཕེལ་བ་དང་འགྲིབ་པ་ལ་ལྟོས་པ་མེད་པར། བློ་ཡི་བྱེད་པའི་ཁྱད་
པར་གྱིས་འཕེལ་དང་འགྲིབ་པའི་སྒོ་ནས་ཤེས་རབ་ལ་སོགས་པ་ཕུལ་དུ་བྱུང་བ་དང་འགྲིབ་པ་ཉམས་
སུ་མྱོང་བའི་ཆོས་གང་ཡིན་པ་འདི་ནི་མར་མེ་འོད་ལ་སོགས་པ་ཉེར་ལེན་བེམ་པོ་ལ་བརྟེན་པ་རྣམས་
ལ་ཡོད་པ་མ་ཡིན་ནོ། །ཞེས་གསུངས་པ་བཞིན་ཡིན་ལ། གལ་ཏེ་ཁྱེད་ཅག་གི་འདོད་པ་ལྟར་བློའི་
འཕེལ་འགྲིབ་ཡང་ལུས་ལ་བརྟེན་པ་ཡིན་ན་ལུས་སྟོབས་ཅི་ཙམ་རྒྱས་པ་དེ་ཙམ་གྱིས་ཤེས་རབ་ཡང་
འཕེལ་བར་འགྱུར་ལ། དེ་ལྟ་ན་གནའ་དེང་གི་རིག་གཞུང་གང་ལའང་སྦྱོང་བརྩོན་བྱེད་མི་དགོས་པར།
ཁ་ཟས་གང་ཞིམ་དང་གྱོན་ཆས་གང་ཡག་སོགས་ལང་ཚོ་དང་འབྱོར་ཕྱུག་ཁོ་ན་འཕེལ་བའི་ཐབས་ལ་
རྨོངས་ནས་འབད་བཞིན་པའི་ལུས་ཀྱི་གཟི་མདངས་རྒྱས་པའི་མི་ཐམས་ཅད་དང་། གཟུགས་སྟོབས་
ཆེ་ལ་བརྗིད་ཆགས་པའི་གླང་ཆེན་དང་། སེང་གེ་སོགས་ལས་ལྷག་པའི་པཎ་ཆེན་མེད་པར་ཐལ་
བ་དང་། གཞན་དོན་དང་ཚོགས་བསགས་ལ་འབད་པའི་དྲང་སྲོང་སྐུ་གཟུགས་ཉམ་ང་བ་དང་། ལྟོ་
6



གངས་ལྗོངས་ཤེས་རིག་ནོར་བུའི་སློབ་གླིང་།
རྒྱབ་ཀྱི་དཀའ་ངལ་མྱངས་པའི་དབུལ་བོ། སྟོབས་ཤུགས་ཀྱི་མཛེས་པ་ཡལ་བའི་རྒན་པོ་ཐམས་ཅད་
རྨོངས་མུན་གྱི་གཏིང་རིམ་ན་འཁྱམ་པའི་བླུན་པོ་ཁོ་ནར་ཐལ་བས་སོ། །དཔེ་གཉིས་པ་ལྟར་ན། ཆང་
མྱོས་འགྱུར་གྱི་ནུས་པ་འབྲལ་མེད་ཀྱི་བདག་ཉིད་ཡིན་པ་བཞིན་ལུས་སེམས་ཀྱང་འབྲལ་མེད་ཡིན་
ཟེར་བ་མི་འཐད་དེ། ཤི་བའི་རོ་ལ་ཡང་དབང་ཤེས་ལྔ་དང་ཡིད་ཤེས་སོགས་ལྡན་པར་འགྱུར་བ་དང་།
ཤ་རུས་བྱ་ཁྱིས་མ་བརླག་བར་དུ་སེམས་སུ་རྣམ་ཤེས་ལྡན་པ་ཡིན་ན། འདས་རྐྱེན་བྱུང་བའི་ཉིན་
ཁ་ཤས་ཀྱི་རྗེས་སུ་ལུས་དེ་ཉིད་རུལ་བ་དང་ཁངས་པའི་ཉེས་སྐྱོན་ཅི་ཡང་མི་འབྱུང་དགོས་པར་ཐལ་
བས་སོ། །དཔེ་གསུམ་པ་ལྟར་ན། ཁྱད་གཞི་རྩིག་པ་ལྟ་བུའི་ལུས་ཀྱི་འཇིག་གྲུབ་ལ་བརྟེན་ནས་ཁྱད་
ཆོས་རི་མོ་ལྟ་བུའི་སེམས་ལའང་འཇིག་གྲུབ་བྱུང་ཟེར་བ་མི་འཐད་དེ། གང་ཟག་ཅིག་གིས་རྩིག་པ་
ལྟ་བུའི་ལུས་མཐོང་བ་ན་རི་མོ་ལྟ་བུ་སེམས་ཀྱང་མཐོང་དགོས་པས་དབང་ཤེས་ཀྱི་ངོ་བོར་གྱུར་བའི་
སེམས་དེ་ཉིད་གཟུགས་སུ་ཐལ་བས་སོ། །དེས་ན་ལུས་སེམས་ལ་བརྟེན་ནས་གནས་པ་ཡིན་གྱི་
སེམས་ལུས་ལ་བརྟེན་ནས་གནས་པ་མ་ཡིན་པ་དཔེར་ན། སྨྱོན་པ་དག་གི་སེམས་སྨྱོས་པ་ཡི
ལུས་སྨྱོས་པ་མ་ཡིན་པ་འདིས་ཀྱང་ར་སྤྲོད་བྱེད་ནུས་པའི་ཕྱིར་རོ། །
རང་དགར་སྐྱེ་བ་སྔ་ཕྱི་མེད་པར་འདོད་ཀྱང་མེད་པའི་རྒྱུ་མཚན་གྱིས་ཕོངས་པའི་རྒྱང་འཕེན་པ་
དག་གི་སྒྲུབ་བྱེད་མཐར་ཐུག་ནི་སུས་ཀྱང་མ་མཐོང་བའི་ཕྱིར་ཞེས་པ་ཡིན་ལ། དེ་ལ་ཡང་དཔལ་ལྡན་
ཆོས་ཀྱི་གྲགས་པའི་ཞལ་ནས། མ་མཐོང་ཕྱིར་ན་མེད་པ་མིན། །ཞེས་དང་། ཀུན་གྱིས་མ་མཐོང་ཐེ་
ཚོམ་དང་། །རང་གིས་མ་མཐོང་འཁྲུལ་བ་སྟེ། །འབིགས་བྱེད་རི་ཕུག་ངུར་བ་སོགས། །མ་མཐོང་
བར་ཡང་ཡོད་ཕྱིར་རོ། །ཞེས་སོགས་ཀྱིས་ལེགས་པར་བཀག་པ་བཞིན་མ་མཐོང་ན་མེད་པར་འདོད་
པ་དག་ལ། འོ་ན། སྐྱེ་བ་སྔ་ཕྱི་ཆོས་ཅན། མེད་པར་ཐལ། སུས་ཀྱང་མ་མཐོང་བའི་ཕྱིར་ཞེས་པའི་
རིག་པ་འདི་གཅིག་བུས་ཀྱང་ནང་འགལ་གྱི་འཁོར་ལོ་བར་མེད་དུ་བསྐོར་ནས་ཁྱེད་ཅག་གིས་ཚད་
མར་སྒོམ་པའི་དམ་བཅའ་དེ་ཐལ་བར་བརླགས་ནུས་པས་སོ། །
འདས་པའི་ལོ་ངོ་སུམ་བརྒྱ་ཡས་མས་སུ་དབུ་བརྙེས་པའི་རིག་པ་གསར་བ་ལ་བརྟེན་ཏེ་དཔྱད་
སྟོབས་ཀྱི་ཤེས་རབ་ཞན་པའི་ཚན་རིག་པ་འགའ་ཞིག་ན་རེ། རྩ་ལས་གཞན་པའི་རྣམ་ཤེས་ལོགས་
སུ་མེད་པའམ་རྣམ་ཤེས་ནི་མིའི་ཀླད་པའི་ནང་གི་བེམ་པོ་ཞིག་གི་འགུལ་སྐྱོད་ཀྱི་ནུས་པའམ་ཀླད་
7



དཔྱད་རྩོམ་གཅེས་བཏུས།
ཆེན་ལས་བྱུང་བ་ཞིག་ཡིན་པས་ཤ་ཁྲག་གི་ལུས་དང་མ་འགྲོགས་པ་མེད་པར་འདོད་དེ། དབྱིན་
ཇིའི་འཕྲུལ་ཆས་དངོས་གཙོ་རིང་ལུགས་པའི་མཚན་ཉིད་རིག་པ་སྨྲ་བ་ཧོ་པོ་ཧྲི་ཡིས། བེམ་པོ་དང་
འགུལ་སྐྱོད་ནི་མཐར་ཐུག་གི་བདེན་གྲུབ་གཅིག་པུ་ཡིན་ལ། སེམས་ཁམས་དང་རྣམ་ཤེས་ཀྱི་འགུལ་
སྐྱོད་ཐམས་ཅད་ཀྱི་རྨང་གཞི་དངོས་ནི་མིའི་ཀླད་པའི་ནང་གི་བདེན་གྲུབ་གྱི་དངོས་པོ་ཞིག་རེད།
ཅེས་དང་། ཧྥ་རན་སེའི་དངོས་གཙོ་ཕལ་བའི་སྲོལ་འབྱེད་པ་ཁྲ་པ་ནེ་སུས། ཡིད་ཀྱི་རྣམ་ཤེས་ནི་
ཀླད་ཆེན་འགུལ་སྐྱོད་བྱས་པ་ལས་སྐྱེས་པའི་དངོས་པོ་ཞིག་སྟེ། དཔེར་ན། མཆིན་པ་ལས་མཁྲིས་
ཁུ་ཐོན་པ་ལྟ་བུ་ཡིན། ཞེས་དང་། དབྱིན་ཇིའི་ཚན་རིག་པ་ཡེ་ཧན་ཐུ་ལིས་ན་རེ། ཕན་ཚུན་བརྟེན་
པའི་རྒྱུ་མཚན་དེའི་ཕྱིར། གལ་ཏེ་ཀླད་ཆེན་མེད་ན་རྣམ་ཤེས་ཀྱི་འགུལ་སྐྱོད་ལྟ་ཅི། རང་གི་ངོ་བོ་
གྲུབ་པ་ཙམ་ཡང་མི་སྲིད་དོ། །དེས་ན་ཤ་ཁྲག་གི་ལུས་དང་མ་འགྲོགས་པའི་རྣམ་ཤེས་ཡོད་པ་ནི་མི་
སྲིད་དོ། །ཞེས་སོགས་ཚན་རིག་པས་བཤད་པ་ལྟར་སྣང་དག་ལ་འདི་དྲི་བར་བྱ་སྟེ། རྣམ་ཤེས་ནི་རྩ་
དང་ཀླད་ཆེན་ལས་བྱུང་བ་ཡིན་ན་མཁས་བླུན་གྱི་ཁྱད་པར་དང་། ཤེས་རབ་ཀྱི་མྱུར་བུལ། གཤིས་
ཀའི་བཟང་ངན་སོགས་རྩའི་མང་ཉུང་ངམ་ཀླད་པའི་ཆེ་ཆུང་གིས་འཇོག དང་བོ་མི་འཐད་དེ། གཞུང་
ལུགས་རབ་འབྱམས་དང་ཤེས་བྱ་ཐམས་ཅད་ལ་ཆགས་ཐོགས་བྲལ་བའི་སངས་འཕགས་དང་།
མཁས་བཙུན་བཟང་གསུམ་གྱི་རྣམ་ཐར་བདག་གིར་བཞེས་པའི་ཚད་ལྡན་སྐྱེས་བུ་རྣམས་ཀྱི་ཀླད་པའི་
ནང་དུ་རྩ་མི་ཤོང་བར་ཐལ་བ་དང་། ལོག་ལམ་པ་ཁྱོད་དང་ཁྱོད་ལྟ་བུའི་སློབ་གཉེར་གྱི་འདུན་པ་དོར་
ལ་རྩ་རྒྱས་པའི་ཐབས་ཉམས་སུ་ལོངས་དང་དེ་ལས་ལྷག་པའི་དོན་ཆེན་གྱི་བྱ་བཞག་ག་ལ་མཆིས།
གཉི ས་པ་ཡང་མི་འཐད་དེ། མགོ་དང་ཀླད་པ་མེད་པའི་སྲོག་ལྡན་ཡོད་པ་རྒྱལ་དབང་ཚངས་དབྱངས་
རྒྱ་མཚོའི་གསུང་རྣམ་ལས། ཡང་སོང་བས་ཉིན་གཅིག་ཁྱིམ་ཚང་ཞིག་ཏུ་སླེབས་པས། དེ་ན་མི་
མགོ་བོ་མེད་པ་ཞིག་འདུག དེའི་བཟའ་མི་སོགས་ལ་རྒྱུ་མཚན་དྲིས་པས། སྐེ་ཕྲེང་བྱུང་ནས་མགོ་
ཆད་དེ་ལོ་ངོ་གསུམ་ཙམ་སོང་ཡང་འཆི་མི་འདུག་ཟེར། སྙིང་རྗེ་ཚད་མེད་པ་ཞིག་སྐྱེས་ནས་བལྟས་
བསྡད་པས། ཁོས་བྲང་ལ་ལག་པས་བརྡུང་གི་འདུག འདིས་ཅི་བྱེད་ཅེས་དྲིས་པས། མི་ཞིག་གིས་
ལྟོགས་འདུག་ཟེར་ནས་སྐེ་ཆད་པས་ཤུལ་དུ་བུ་ག་གཉིས་འདུག་པ་གཅིག་གི་ནང་དུ་བུམ་པའི་ནང་
ནས་རྩམ་ཐང་དྲོད་འཇམ་ཞིག་ཅུང་ཟད་རེ་བླུགས་ནས་ཚོམ་པ་རེ་བྱེད་སྐབས་རླུང་གིས་ཡར་དེད་དེ་
8



གངས་ལྗོངས་ཤེས་རིག་ནོར་བུའི་སློབ་གླིང་།
ལྦུ་བ་ལྷོག་ལྷོག་བྱེད་ཅིང་ཅུང་ཞིག་བསྡད་ནས་མར་ཁོག་ཏུ་འབབ་འདུག ཅེས་གསུངས་པས་ཁོང་ལྟ་
བུའི་ཚད་མའི་སྐྱེས་བུ་ཞིག་གིས་དགོས་མེད་ཀྱི་རྫུན་གཏམ་འབྱིན་པའི་གནས་མི་སྲིད་མོད། འོན་
ཀྱང་དེང་དུས་ཀྱི་བླུན་པོ་གཟུ་ལུམ་ཅན་དང་ཧོལ་རྒྱུགས་མཁན་དག་གིས་དེ་ནི་སྔོན་གྱི་ལྷ་སྒྲུང་ལྟ་
བུ་ལས། ད་ལྟ་རྒྱལ་ཁབ་ཕྱི་ནང་གང་དུའང་དེ་ལྟ་བུའི་ལོ་རྒྱུས་ཀྱི་ཟུར་ཙམ་ཡང་མི་འདུག་ཟེར་ན།
སྤྱི་ལོ༡༩༨༠ལོར་དབང་རྩའི་ནད་ཁམས་རིགས་པའི་དགེ་རྒན་ཆེན་མོ་ལོ་པོ་ཞེས་པས་སེ་ཧྥེར་ཏི་
སློབ་གྲྭ་ཆེན་མོའི་སློབ་མ་ཀླད་ཆེན་གཏན་མེད་ཅིག་མཐོང་ཞིང་། ཁོའི་མགོ་ནང་དུ་ཀླད་ཆུ་ཙམ་མ་
གཏོགས་ཀླད་ཆེན་མི་འདུག་ཀྱང་སྤྱོད་ལམ་ཐམས་ཅད་མི་དཀྱུས་མ་དག་དང་མཚུངས་པར་མ་ཟད་
རྩིས་རིག་གི་ཕུལ་བྱུང་བྱ་དགའ་འང་ཐོབ་ཟེར་བ་དང་། ཨ་རིའི་ཧྥོ་ཅོ་ནེ་ཡ་གླིང་གི་བྱིས་པ་ཨན་ཏི་
ལོས་ཞེས་པ་ཡང་སྐྱེས་ཙམ་ཉིད་ནས་མགོ་ཡོད་ཀླད་མེད་མི་མཚན་ཉིད་པ་ཞིག་ཡིན་པ་སོགས་ཀླད་
ཆེན་མེད་པའི་མི་མང་པོ་དག་གི་ལོ་རྒྱུས་གནས་ཚུལ་བཀོད་དང་འགོད་བཞིན་པ་རྣམས་ལ་མིག་ཟུང་
བགྲད་དེ་ལྟོས་ཤིག
དེ་ཡང་ལུས་སེམས་གཉིས་རྫས་གཅིག་མ་ཡིན་པར་མཁས་གྲུབ་ལོ་པཎ་ཁྲི་ཕྲག་མང་བོས་
སྲེག་བཅད་བརྡར་བའི་གསེར་གྱིས་བཞེངས་པའི་ལུང་དང་རིག་པའི་རྒྱན་ཆ་གྲངས་མེད་ཅིག་
ལེགས་སྐྱེས་བསྩལ་བ་མ་ཟད། ཚན་རིག་གསར་བའི་བསྟན་པ་ཆེས་ཆེར་དར་བ་ནས་གོ་ལ་ཟླུམ་
པོའི་གཙུག་རྒྱན་དུ་འགྲེང་བའི་ཚན་རིག་པ་དག་གིས་ཀྱང་དེ་གཉིས་རྫས་གཅིག་མ་ཡིན་པར་ལུས་
ལས་གཞན་པའི་རྣམ་ཤེས་ཤིག་ཡོད་པར་འདོད་པ་ནི། སྤྱི་ལོ་༡༩༦༣ལོར་ནོ་པེ་ཨེར་གསོ་རིག་བྱ་
དགའ་ཐོབ་པའི་དབྱིན་ཇིའི་ཚན་རིག་པ་ཡེ་ཧན་ཨེ་ཁུ་ལས( Sir ohn Ec des ཀྱི་བྱ་དགའ་
ཐོབ་པའི་དཔྱད་རྩོམ་དེ་ཉིད་ལས། བེམ་མིན་རྣམ་ཤེས་ཀྱི་ངའམ་བདག་འདི་ནི་ཀླད་ཆེན་ཤི་བའི་
རྗེས་སུ་ད་དུང་གནས་ལ་ཚེ་སྲོག་གི་བྱེད་ལས་ཀྱི་རྣམ་པའང་ཡོད་དེ། ནམ་ཡང་རྒྱུན་མི་འཆད་པར་
གནས་རུང་ངོ་། །ཞེས་ལུས་ཕུང་འཇིག་ཀྱང་རྣམ་ཤེས་འགག་མེད་ཡིན་པར་བཤད། འཛམ་གླིང་
ཧྲིལ་བོར་སྙན་གྲགས་རབ་ཏུ་འབར་བའི་རྩིས་རིག་རབ་འབྱམས་པ་ཡེ་ཧན་ཧྥང་ཉེས་མན Drbhn
Yon Neu M annཞེས་པས། མིའི་ལུས་ཀྱི་ནང་དུ་བེམ་མིན་རྣམ་ཤེས་ཀྱི་ངའམ་བདག་ཅིག་
ཡོད་ཚོད་འདུག དེས་ལུས་ཀྱི་ཀླད་ཆེན་ལ་དབང་སྒྱུར་བར་བྱེད་ཅིང་དངོས་པོ་དག་ལའང་རྒྱང་
9



དཔྱད་རྩོམ་གཅེས་བཏུས།
ནས་ཚོད་འཛིན་བྱེད་དོ། །ཞེས་དང་། དེང་རབས་ཀྱི་ཁྱད་དུ་འཕགས་པའི་ཚན་རིག་གསར་གཏོད་
མཁན་གྱི་རྒྱལ་བོ་ཞེས་པའི་མཚན་སྙན་ཐོབ་པ་ཨེ་ཏིས་ཧྲན་གྱིས་ཀྱང་། སེམས་ཅན་གྱི་སྲོག་ནི་
དངོས་པོ་གཞན་རྣམས་བཞིན་དུ་རྒྱུན་མི་འཆད་པར་གནས་ཤིང་། མི་ཤི་བའི་རྗེས་རྣམ་ཤེས་ནི་
ལུས་གཞན་ཞིག་ལ་ཞུགས་ནས་བར་མེད་དུ་འཁོར་བ་ཡིན་པར་ངེད་ཡིད་ཆེས་ཀྱིན་ཡོད། ཅེས་པ་
སོགས་ཚན་རིག་པའི་ཁྱུ་མཆོག་རྣམས་ཀྱིས་ལུས་སེམས་ཐ་དད་དུ་གནས་པར་བཞེད་པ་འདིས་སྐྱེ་
བ་སྔ་ཕྱི་ཡོད་པར་དོན་གྱིས་ཁས་བླངས་པ་མ་ཡིན་ནམ།
གསུམ་པ་མྱོང་བ་མངོན་གྱུར་གྱི་བྱུང་བ་བརྗོད་པ་ནི། རྒྱ་གར་ཕན་ལ་གྲོང་ཁྱེར་དུ༡༩༤༥ལོར་
སྐྱེས་པའི་བུ་མོ་སུ་ཝན་ན་ཐ་ལོ་གསུམ་གྱི་དུས་སུ་ཕུ་བོ་དང་ནུ་བོ་རྣམས་ལ་རྒྱུན་དུ་མོའི་སྐྱེ་བ་སྔ་མ་
དེ་ཡུལ་ཁ་ཐི་ནུ་ནས་ཕ་ཧྲ་ཁུའི་ཁྱིམ་གྱི་ཡིན་ལ། ངའི་མིང་ལ་པུས་ཡ་ཟེར་ཞིང་མེས་ཧ་རུའི་སྐྱེས་
པ་ཧྲི་ལུས་དང་གཉེན་སྒྲིག་བྱས་ཚུལ་སོགས་སྔོན་གྱི་བྱ་བ་མང་པོ་ལབ། ༡༩༥༥ལོའི་དཔྱིད་ཀར་
རྒྱ་གར་ལཱ་ག་སི་ཧྭ་སློབ་གྲྭ་ཆེན་མོའི་ཚད་འདས་སེམས་ཁམས་རིག་པའི་མཁས་པ་པན་ལེ་ཅུསH .
Banneijeeཞེས་པས་བརྟག་དཔྱད་བྱས་ཏེ། ཐོག་མར་བུ་མོ་ལ་སྐྱེ་བ་སྔོན་མོའི་ལོ་རྒྱུས་རྣམས་
ཞིབ་པར་དྲིས། དེ་ནས་ཡུལ་ཁ་ཐི་ནུར་སོང་སྟེ་རྒྱུས་ལོན་བྱས་པས་གང་སྨྲས་བདེན་གཏམ་དུ་སྣང་།
ཚུལ་དེ་ཐོས་པས་ཕ་ཧྲ་ཁུ་ཧྲི་ལུས་ཀྱི་ཁྱིམ་མི་དག་སུ་ཝན་ནི་ཐ་ལ་བལྟ་བར་འོང་ཚེ་བུ་མོས་དེ་རེ་རེའི་
མིང་ནས་བརྗོད་པ་མ་ཟད་ཉེ་འབྲེལ་ཡིན་ཚུལ་ཡང་གསལ་བོར་སྨྲས་པས་ཚང་མར་ཡིད་ཆེས་ཆེན་
པོ་བྱུང་། དེ་རྗེས་བུ་མོ་དང་དེའི་ཁྱིམ་མི་རྣམས་ཡུལ་ཁ་ཐི་ནུ་དང་མེས་ཧ་གཉིས་སུ་བལྟར་ཕྱིན། དེ་
ནས་བཟུང་སུ་ཝན་ན་ཐ་རྒྱུན་དུ་པུས་ཡའི་གཅེན་གཅུང་རྣམས་དང་ཕྲུ་གུ་དག་ལ་འཕྲད་དུ་འགྲོ་ཞིང་
དེ་རྣམས་ལ་བྱམས་སེམས་ཟོལ་མེད་གནང་ངོ་། །ཡང་ཐུར་ཁེ Tulkeyརྒྱལ་ཁབ་ཀྱི་མིས་ཧྥེ་
མོ་ཐུ་ཁྱོ་ཤུག་གཉིས་ལ་བཙས་པའི་དབྱི་ཧྲི་མེ་ཞེས་པས་ང་ནི་གཞན་དག་གིས་མགོ་བོ་བཅོམ་སྟེ་
བསད་པའི་ཨ་པེས་ཡིན་ལ། རང་ཁྱིམ་དུ་སོང་ནས་ཕྲུ་གུ་རྣམས་དང་ལྷན་དུ་སྡོད་དགོས་ཟེར་བ་དང་།
མགོ་ནའང་རྨ་ཡོད་པ་མཐོང་ཡང་ཁོའི་ཕ་མ་གཉིས་ཀྱིས་ཚེ་སྔ་ཕྱི་ཁས་མི་ལེན་པས་ཡིད་མི་ཆེས་
པར་མ་ཟད་གཞན་ལ་ཤེས་སུ་འཇུག་ཀྱང་མི་འདོད་དོ། །ཉིན་ཞིག་འཁྱགས་ཞོ་འཚོང་མཁན་ཞིག་
མཐོང་སྟེ་ང་ཨ་ངེས་ཡིན་པ་ཤེས་སམ། སྔོན་ཁྱོད་ཀྱིས་སྔོ་ཚལ་དང་ཤིང་འབྲས་བཙོངས་པ་ཡིན་
1 O



གངས་ལྗོངས་ཤེས་རིག་ནོར་བུའི་སློབ་གླིང་།
ལ། ངས་ཁྱོད་ཆུང་དུས་བྱ་བ་འདི་དང་འདིའི་གྲོགས་བྱས་ཟེར་བ་སོགས་བདེན་པ་ཁོ་ནར་སྣང་། དེ་
ནས་བཟུང་ཁོའི་སྔོན་གནས་དྲན་པའི་སྐད་ཆ་དག་ཕ་མ་གཉིས་ལ་གསང་ཐབས་བྲལ། དབྱི་ཧྲི་མེ་
ལོ་གསུམ་གྱི་དུས་སུ་ཕ་མས་ཁྲིད་དེ་ཨ་པེས་ཀྱི་ཁྱིམ་དུ་ཕྱིན་པ་ན་སྔོན་གྱི་ཆུང་མ་ཤ་ཏས་སུ་དང་བུ་
ཕྲུག་རྣམས་ངོས་ཟིན་པ་དང་། ཁོ་རང་གསོད་ཡུལ་དང་དུར་ས། མི་གཞན་ལ་དངུལ་གཡར་བསྐྱིས་
ཀྱི་འབྲེལ་བ། ད་དུང་ཁོ་དང་མཉམ་དུ་བསད་པའི་ཆུང་མ་དང་བུ་གཉིས་བཅས་ཀྱི་མིང་ཡང་གསལ་
བོར་སྨྲས་སོ། །ཡང་ཨ་རིའི་དབྱི་ལིའུ་རོ་པུ་གླིང་གི་ཝ་ཏ་ཞི་ཅའི་ས་ཁུལ་གྱི་བུ་མོ་ལོའོ་ལན་ཟེར་
བས། ང་ནི་བུ་མོ་མ་ལིས་ཡིན་ལ་རང་ཁྱིམ་དུ་ལོག་དགོས་ཟེར། སྔོན་གྱི་ཕ་ཁྱིམ་དུ་སོང་ཚེ་རྩེད་
ཆས་ཚང་མ་ངོས་ཟིན་པ་དང་། ཡི་མུག་པའི་ཉམས་ཀྱིས་ཕ་མ་དང་གྲོགས་པོ་ཚོ་ལ་གྱེས་མཇལ་
ཞུས་ཤིང་སྔོན་གནས་མང་བོ་བརྗོད་དག་མངོན་སུམ་དུ་གྲུབ་བོ། །གཞན་ཡང་གསེར་ཁོག་གྱང་མགོ་
གྲོང་གི་བུ་མོ་ཞིག་དང་མགོ་ལོག་དགའ་བདེ་རྫོང་དུ་སྐྱེས་པའི་བྱིས་པ་འཇིགས་མེད་ཐུབ་བསྟན་
གཉིས་ཀྱིས་ཀྱང་སྔོན་གནས་བརྗོད་པ། ཕ་མ་དང་གཉེན་ཉེ། རི་ཆུ་དང་ཁང་ཁྱིམ་སོགས་ངོས་
བཟུང་པས་བདེན་དཔང་ཚད་མར་བཀོད་ཡོད། ད་དུང་རྒྱ་ནག་ཧྲང་ཧེའི་ཤན་པ་ཞིག་འཆི་ནད་ཀྱིས་
གདུང་སྐབས། བཙུན་པ་ཞིག་གིས་གསུངས་པ་བཞིན་ཐལ་མོ་ཡ་གཅིག་བྱས་ཏེ་སངས་རྒྱས་ལ་
སྙིང་ནས་གསོལ་བ་བཏབ་སྟེ་ཤི་རྗེས་ཁྱིམ་མི་རྣམས་ཀྱིས་ཐུན་མོང་དུ་རྨིས་པའི་རྨི་ལམ་བཞིན་ཁྱིམ་
མཚེས་ཀྱི་ཕག་ཕྲུག་ཅིག་ཏུ་བཙས་པ་སོགས་དང་། ཐེ་ཝན་ཐེ་པེ་གྲོང་ཁྱེར་ན་ཕ་ཡུལ་རྒྱ་ནག་ཀྲེ་
ཅང་ནས་ཡིན་པའི་ལག་གཡོན་པ་ཕག་སུག་ཅན་གྱི་རྒན་མོ་ཨོང་ཉིད་ཀྱིས་རང་ཉིད་མི་ནས་ཕག་དང་
ཕག་ནས་མིར་སྐྱེས་ཚུལ་སོགས་གསལ་བར་བཤད་ཡོད། དེ་ལྟར་མི་ནས་དུད་འགྲོར་སྐྱེས་པ་དང་།
དུད་འགྲོ་ནས་མིར་སྐྱེས་པ། མི་ནས་མིར་སྐྱེས་པ་སོགས་ཀྱི་སྐྱེ་བ་སྔ་ཕྱི་དྲན་མཁན་ནི་འཛམ་གླིང་
གི་ཡུལ་གྲུ་སོ་སོར་བྱུང་དང་འབྱུང་བཞིན་ཡོད་ལ། ཨ་རིའི་མཐོ་སློབ་ཝེར་ཅུ་ནེ་ཡའི་དགེ་རྒན་ཆེན་
མོ་རབ་འབྱམས་པ་ཧྲི་ཐུས་ཝེན་ཧྲེན་Dr Tan Stevenonགྱིས་སྔོན་གནས་དྲན་མཁན་ཉིས་
སྟོང་ལྷག་གི་ལོ་རྒྱུས་ཕྱོགས་བསྡུས་བྱས་ཡོད་པར་མ་ཟད། ཡང་སྲིད་གསལ་བྱེད་ཀྱི་དཔེ་བརྗོད་ཉི་
ཤུ་ཞེས་པའི་གཞུང་ཞིག་ཀྱང་བརྩམས་ཡོད། དེ་དག་གིས་སྐྱེ་བ་སྔ་ཕྱི་དྲན་ཞེས་པ་སྒྲོ་འདོགས་དང་
སྐུར་འདེབས་ལོག་བཤད་ཙམ་མ་ཡིན་པར་དྲན་མཁན་རྣམས་ཀྱི་ནང་དུའང་སྐྱེ་བ་སྔ་ཕྱི་ཁས་ལེན་
1



དཔྱད་རྩོམ་གཅེས་བཏུས།
མིན་ཅི་རིགས་སྣང་ལ། བརྟག་དཔྱད་པ་དང་སྒྲོག་མཁན་དག་ཀྱང་བློ་གཟུ་བོར་གནས་པའི་མཁས་
དབང་ཁོ་ན་ཡིན། ལྷག་པར་དུ་བྱིས་པ་རང་ཉིད་ལ་ཁ་གྲགས་ཤེས་པ་ནས་རྫུན་དང་། ཕྱོགས་ལྷུང་
གི་སྐད་ཆ་སྣ་ཚོགས་བཤད་པའི་བློ་སྟོབས་དང་མོས་པ་ག་ལ་ཡོད། གལ་ཏེ་ཡོད་སྲིད་ཀྱང་གང་
བཤད་ཐམས་ཅད་འཁྲུལ་མེད་ཀྱི་བདེན་གཏམ་འབའ་ཞིག་ཏུ་གྲུབ་པའི་གནས་མེད་དོ། །དེས་ན་མིག་
མཐོང་ལག་ཟིན་ཏུ་གྱུར་བ་འདི་དག་ལས་ལྷག་པའི་ལུང་དང་རིགས་པའི་སྒྲུབ་བྱེད་ཀྱི་ངལ་བ་བསྟེན་
ཅི་ལ་དགོས། མངོན་སུམ་གྱི་ཚད་མའི་སྣང་ཡུལ་དུ་གྱུར་ཚེ་ད་དུང་སྐུར་བ་འདེབས་ན་ཁྱེད་ཅག་
གིས་ནི་ལྷག་པའི་གནས་ལུགས་ཀྱི་མཁན་པོ་དང་། ཚན་རིག་གི་དབང་པོ། སྤྱོད་ལྡན་གྱི་མཁས་པ།
དུས་རབས་ཀྱི་འདྲེན་པ་གཅིག་ཀྱང་བསྐལ་བའི་བར་དུ་འཚོལ་ཡང་རྙེད་མི་སྲིད་པར་ཐག་ཆོད་དོ། །
བཞི་བ་དེ་སྒྲུབ་པའི་དགོས་པ་ཁྱད་པར་ཅན་དང་འབྲེལ་ཏེ་མཇུག་བསྡུ་བ་ནི། སྤྱིར་བསྐལ་
བ་ལ་སྒྲོན་བསྐལ་དང་མུན་བསྐལ་གཉིས་ལས། སངས་རྒྱས་འཇིག་རྟེན་དུ་བྱོན་པའི་དུས་ལ་སྒྲོན་
བསྐལ་དང་། དེ་འཇིག་རྟེན་དུ་མི་འབྱོན་པའི་དུས་ལ་མུན་བསྐལ་ཟེར། དེས་ན་ད་ལྟའི་སྒྲོན་མའི་
བསྐལ་བ་བཟང་བོ་འདི་ལ་རྣམ་འདྲེན་བཞི་བ་སྟོན་པ་མཉམ་མེད་ཐུབ་པའི་དབང་བོའི་བསྟན་པ་རིན་
པོ་ཆེ་ལོ་ལྔ་སྟོང་དུ་གནས་པར་བཤད་པ་ལས་སྙིགས་མ་ལྔའི་རང་མཚང་ཆེས་ཆེར་བདོ་བའི་དུས་
སྐབས་འདིར་སྔོན་བྱོན་མེས་པོ་རྣམས་ཀྱིས་དཔྱད་གསུམ་ཚད་མའི་བརྟགས་པའི་གཞུང་ལུགས་དང་།
ལྷག་བསམ་དང་བྱམས་བརྩེ་རྣལ་མའི་ཐུགས་རྒྱུད་ཡོངས་སུ་གཏམས་པའི་གནས་ལྔ་རིག་པའི་པཎ་
གྲུབ་སོགས་རྗེས་ལུས་དང་རྨོངས་འཐོམས་ཀྱི་གྲངས་སུ་བགྲངས་ཏེ་མངོན་ལྐོག་ཅི་རིགས་ནས་
མཆིལ་ཞགས་ཀྱི་མདའ་མོ་འཕེན་པ་མང་ཞིང་། མ་རྟོགས་ལོག་རྟོག་གི་དུག་ཆུ་གཞིབས་པའི་བླུན་
པོ་ཁེངས་ལྡན་དག་གིས་བཞེངས་པའི་ལབ་བརྡོལ་གཏམ་གྱི་སྦྱོར་བ་ལས་གསར་བྱུང་གི་དངོས་གྲུབ་
འདོད་པར་ཆེས་ཆེར་མང་བ་ནི། ཅི་འདྲའི་ཡིད་སྐྱོ་ཞིང་སྨྲེ་ངག་གི་འོ་དོད་གྱེར་དགོས་པའི་གནས་
ཤིག་རེད། གླེན་ལྐུག་གི་དུད་འགྲོ་ལས་འཕགས་པའི་རྣམ་དཔྱོད་ཀྱི་འདབ་མ་ལྡན་པའི་གང་ཟག་
ཅིག་ཡིན་ཕྱིན་དྲན་པའི་གཞུ་མོ་ནང་དུ་དཀུགས་ཏེ་གནས་ལུགས་སམ་བདེན་དོན་ཡང་དག་ཅིག་གི་
སྐྱབས་འོག་ཏུ་བཙུད་ནས་སྐྱེ་བ་སྔ་ཕྱིའི་རྣམ་གཞག་ལྟ་བུ་གོམས་པ་བྱས་ན་རང་གཞན་གཉིས་ཀར་
ཕན་པ་རྒྱ་ཆེན་པོ་ཡོད་དེ། བདེ་སྡུག་གི་རྒྱུ་གང་བསགས་པ་ལས་འབྲས་བུ་དེ་དང་དེ་འབྱུང་བ་ལ་
ན 2



གངས་ལྗོངས་ཤེས་རིག་ནོར་བུའི་སློབ་གླིང་།
ཡིད་ཆེས་ཀྱི་ངེས་པ་རྙེད་པ་དང་། རང་རྒྱུད་ཀྱི་རིག་པའི་ཐོག་མཐའ་མི་རྙེད་པ་ལྟར་སྲིན་མོའི་བཞིན་
གྱི་འཛུམ་བག་དང་འདྲ་བའི་སྡུག་བསྔལ་གྱིས་རང་བཞིན་དུ་གྲུབ་པའི་འཁོར་བའི་གཏིང་མཐའ་མི་
དཔོག་པ་དང་། རང་ལས་
ས་རྒྱུད་ཐ་དད་པའི་སེམས་ཅན་རེ་རེས་ཀྱང་མ་གྲངས་མེད་བྱས་པས་སེམས་
ཅན་ཐམས་ཅད་མར་ཤེས་པ་སོགས་རྒྱུ་འབྲས་མན་ངག་བདུན་རང་རྒྱུད་ལ་སྒོམ་པ་དང་། སའི་རྡུལ་
ཕྲན་གྱི་གྲངས་དང་མཉམ་པའི་ཁམས་གསུམ་འཁོར་བའི་འགྲོ་བ་མཐའ་དག་སྡུག་བསྔལ་གྱི་རྒྱ་མཚོ་
ལས་སྐྱོབ་པའི་སྐྱབས་མཐར་ཐུག་སངས་རྒྱས་བཅོམ་ལྡན་འདས་ཉག་ཅིག་ཡིན་པ་ལ་བཅོས་མིན་
གྱི་ངེས་པ་ཐོན་པ་དང་། གྲོགས་དགེ་འདུན་རྣམས་དང་ལྷན་ཅིག་ཏུ་རང་གིས་ཀྱང་དེ་ཐོབ་བྱེད་ཀྱི་
དམ་པའི་ཆོས་ཉམས་སུ་བླངས་ནས་གཞན་དོན་བྱེད་པའི་དམ་བཅའ་བརྟན་པོ་རྙེད་པ་སོགས་ཀྱིས་
དགོས་པ་ཁྱད་པར་ཅན་དང་ལྡན་པ། ཧི་མ་ལའི་དབུ་རྩེ་ན་གསེར་མདོག་གི་འོད་སྣང་འཚེར་བའི་
མདོ་རྒྱུད་ཀྱི་གཞུང་ལུགས་འབུམ་ཕྲག་དུ་མ་དང་རིགས་པ་རྣམ་དག་གིས་སྒྲུབ་སླ་བའི་ཕྱིར་རོ། །
མདོར་ན། ལས་རྒྱུ་འབྲས་དང་སྐྱེ་བ་སྔ་ཕྱི་ནི་སུས་ཀྱང་བསྙོན་མེད་ཀྱི་ངེས་དོན་ཞིག་སྟེ། སྤྱིར་མི་
རིགས་མཐུན་སྒྲིལ་དང་། སྤྱི་ཚོགས་བདེ་འཇགས། འཛམ་གླིང་ཞི་བདེ། ད་དུང་གཞན་ཕན་གྱི་
ལྷག་བསམ། བཟོད་མེད་ཀྱི་སྙིང་རྗེ་དགོས་པའང་དེའི་མཐར་ཐུག་གི་བསྒྲུབ་བྱའམ་དེས་བསྐྱེད་པ་
འབྲས་བུ་ཡིན་པ་ཤེས་པར་གྱིས་ཤིག །
སྨྲས་པ།
བརྗིད་ཆགས་རི་རྒྱལ་ལྷུན་པོའི་ལྷོ་ཕྱོགས་ནས། །
གཟི་བྱིན་འོད་ཀྱིས་མཁའ་ལ་འཕགས་པ་ཡི། །
ནང་ཆོས་རྟ་བདུན་དབང་བོའི་འཛུམ་མདངས་ལ། །
བློ་གསལ་པད་དཀར་མི་དགྱེས་སུ་ཞིག་མཆིས། །
རབ་ཡངས་འཇིག་རྟེན་ཆེན་པོའི་དཀྱིལ་འཁོར་གྱི། །
ཕྱི་ནང་སྣོད་བཅུད་བཀོད་པ་མཐའ་ཡས་པ། །
3



དཔྱད་རྩོམ་གཅེས་བཏུས།
རྣམ་དཔྱོད་མཁྱེན་པའི་པིར་གྱིས་བྲིས་པ་ཡི། །
མཁས་མཆོག་དབྱིག་གཉེན་ལ་སོགས་ཕྱག་གི་ཡུལ། །
སྐུ་བཞིའི་ཁྲི་ལ་འཛེགས་པ་ཐུབ་པའི་དབང་། །
ཡང་དག་ཚད་མའི་སྐྱེས་བུར་གནས་པའི་གཏམ། །
སྣ་ཚོགས་སྦྱོར་བའི་འཕྲུལ་གྱིས་བཞེངས་མཛད་པ། །
ཕྱོགས་གླང་ཆོས་གྲགས་ཡབ་སྲས་བཅས་པར་འདུད། །
གནའ་དེང་མཁས་པའི་གསུང་རྒྱུན་བདུད་རྩིའི་ཆབ། །
བདག་བློའི་འདམ་གྱིས་རྙོག་ན་མཐོལ་ལོ་བཤགས། །
ཕུལ་བྱུང་གཏམ་གྱི་ནོར་བུ་མཆིས་སྲིད་ན། །
ཀུན་རྨོངས་དབུལ་བ་སེལ་བའི་དཔལ་དུ་ཤོག །
ཅེས་པ་འདི་སྒྱུ་འཕྲུལ་སྣ་ཚོགས་པའི་ཚིག་སྦྱོར་གྱིས་མ་སྨྲས་པར་ཕ་སྐད་རྐྱང་རྐྱང་གི་ལམ་
ནས་རབ་གནས་ཤིང་སྤྲེལ་ལོའི་ཆོ་འཕྲུལ་སྨོན་ལམ་ཆེན་མོའི་ཚེས་བཅོ་ལྔར་འགོ་བཟུང་སྟེ་བྲིས་པ་
དགེ་ལེགས་སུ་གྱུར་ཅིག
རྩོམ་པ་བོ། ༼མཚན་སྒྲོགས་སྦྱིན་པ་རྒྱ་མཚོ།
སྐབས་དྲུག་པའི་མཐར་ཕྱིན་སློབ་མ། རྩོམ་འདི་སྤྱི་ལོ་༢༠༠༤ལོར་མཐར་ཕྱིན་ཆེད་རྩོམ་དུ་བྲིས་པ་ཡིན།
ད་ལྟ་མདོ་སྨད་རྨ་ཆུ་རྫོང་མཚན་སྒྲོགས་དགོན་དུ་སློབ་གཉེར་བྱེད་བཞིན་ཡོད།
14



གངས་ལྗོངས་ཤེས་རིག་ནོར་བུའི་སློབ་གླིང་།
བདག་ཅག་གི་སྟོན་པ་མཉམ་མེད་ཐུབ་པའི་དབང་བོ་དེ་ཉིད་ཚད་མའི་སྐྱེས་
བུར་སྒྲུབ་ཚུལ་ལས་འཕྲོས་ཏེ་ཞར་བྱུང་སྐྱེ་བ་སྔ་ཕྱིའི་སྐོར་ལ་
རགས་ཙམ་དཔྱད་པ་མེས་པོའི་ཞལ་ལུང་དྭངས་
གསལ་གངྒའི་འབབ་རྒྱུན་ཞེས་བྱ་བ་
ཞུགས་སོ། །
རགས་ཤུལ་བསམ་གཏན།
(བླ་བྲང)
རྨད་བྱུང་ཚོགས་གཉིས་གངྒཱའི་འཇིངས་སུ་བཞུགས། །
དགྲ་བཅོམ་ལྷུན་པོའི་གཏོས་ཀྱིས་ཡོངས་སུ་བསྐོར། །
སྐུ་གསུམ་ནོར་བུའི་བང་རིམ་མངོན་མཐོ་བའི། །
མཉམ་མེད་སྟོབས་བཅུའི་བདག་པོར་ཕྱག་འཚལ་ལོ། །
རྒྱལ་བོའི་གསུང་རབ་སྤྱི་ལ་མངའ་བརྙེས་བའི། །
ཐེག་ཆེན་ནོར་མཛོད་འཛིན་ལ་ཟླ་བྲལ་བ། །
མཛད་འཕྲིན་དབྱར་རྔ་རྒྱས་པའི་སེམས་དཔའ་ཆེ། །
འཕགས་བོད་མཁས་གྲུབ་ལོ་པཎ་རྣམས་ལ་འདུད། །
5



དཔྱད་རྩོམ་གཅེས་བཏུས།
རྣམ་དཔྱོད་བློ་གྲོས་བཟང་བོའི་རྩེད་དགའ་ཡིས། །
མི་རྟག་ལྟ་ངན་འཇོམས་ལ་མཐུ་བཙན་པའི། །
མཁས་རྒུའི་གཙུག་རྒྱན་ཕྱོགས་གླང་ཆོས་གྲགས་སོགས། །
རིགས་པའི་དབང་ཕྱུག་རྣམ་ལ་ཕྱག་བགྱིད་དོ། །
མི་བཟོད་དཀའ་བ་བརྒྱ་ཕྲག་ཁྱད་བསད་དེ། །
འཕགས་ཡུལ་མཁས་གྲུབ་དུ་མ་གུས་པས་བསྟེན། །
ཡང་དག་ཐར་བའི་ལམ་སྟོན་གསལ་བའི་མིག །
བྱིན་མཛད་སྐད་གཉིས་སྨྲ་བ་རྣམས་ལ་འདུད། །
རྒྱལ་བའི་གདུང་འཚོབ་འཇམ་མགོན་ཙོང་ཁ་བ། །
རིགས་པའི་སེང་ཆེན་རྒྱལ་ཚབ་རིན་པོ་ཆེ། །
ལོག་སྨྲ་ཚར་གཅོད་མཁས་གྲུབ་དགེ་ལེགས་དཔལ། །
རྣམ་གསུམ་དབྱེར་མེད་སྤྱི་བོའི་གཙུག་ཏུ་མཆོད། །
ཟབ་མོའི་ལྟ་བ་རྒྱ་ཆེན་ཐུབ་བའི་བསྟན། །
སྨྲ་བ་ཟླ་བྲལ་རྣམ་འདྲེན་བཞི་བ་བཞིན། །
ལེགས་མཛད་འཇམ་དབྱངས་བཞད་པའི་རྡོ་རྗེ་སྡེས། །
འབྲལ་མེད་བྱང་ཆུབ་བར་དུ་བདག་སྐྱོངས་ཤིག །
གདོད་ནས་རྣམ་དག་ཡེ་ཤེས་ཕུང་བོའི་སྐུ། །
ཐུབ་བསྟན་པད་ཚལ་རྒྱས་བའི་ཉིན་བྱེད་དབང་། །
མཐའ་ཡས་སྐྱེ་རྒུའི་བསོད་ནམས་ཞིང་ས་རུ། །
* 6



གངས་ལྗོངས་ཤེས་རིག་ནོར་བུའི་སློབ་གླིང་།
ལེགས་བྱོན་རྩ་བརྒྱུད་བླ་མས་ཤིས་བ་སྩོལ། །
རབ་འབྱམས་རྒྱལ་བའི་དགོངས་པ་མ་རྟོགས་ཤིང་། །
བཀའ་པོད་གཞུང་ལ་སྔོན་གོམས་མ་སོང་ཡང་། །
དུས་མཐའི་མི་རྣམས་ཀླ་ཀློའི་དབང་གྱུར་བས། །
འདི་ལྟའི་གཏམ་ལ་ཁོ་བོ་ཅི་ཡང་སྤྲོ། །
ཞེས་མཆོད་བརྗོད་དང་བརྩོམ་པར་དམ་བཅའ་བའི་ཚིག་ཕྲེང་མེ་ཏོག་མན་དྷ་ར་ཡིས་མདུན་
བསུས་ཏེ་གང་ཞུ་བར་བྱ་བ་ལ། སྟོན་པ་ཤཱཀྱ་ཐུབ་པའི་རྣམ་ཐར་མདོ་ཙམ་བརྗོད་པ་དང་། སྟོན་པ་
ཚད་མའི་སྐྱེས་བུར་སྒྲུབ་ཚུལ། ཞར་བྱུང་སྐྱེ་བ་སྔ་ཕྱིའི་སྐོར་རགས་ཙམ་གླེང་བ་བཅས་སོ། །དང་
བོ་སྟོན་པའི་རྣམ་ཐར་མདོ་ཙམ་བརྗོད་པ་ལ། དགའ་ལྡན་ནས་འཕོས་ཏེ་སྐུ་བལྟམས་པའི་མཛད་པ།
ངེས་པར་འབྱུང་བས་རབ་ཏུ་བསྐུལ་ཏེ་དཀའ་བ་སྤྱད་པའི་མཛད་པ། མངོན་པར་སངས་རྒྱས་ཏེ་ཆོས་
ཀྱི་འཁོར་ལོ་བསྐོར་བའི་མཛད་པ། མྱ་ངན་ལས་འདས་པའི་མཛད་པ་བཅས་སོ། །
དང་བོ་བདག་ཅག་གི་སྟོན་པ་དགའ་ལྡན་ནས་འཕོས་ཏེ་སྐུ་བལྟམས་པའི་མཛད་པ་
མཛད་པའི་ཚུལ།
དེ་ཡང་བསྟོད་པ་པདྨ་དཀར་བོ་ལས། ཐུགས་རྗེ་ཆེན་པོའི་གཟིགས་པ་རྣམ་པ་ལྔས། །སྒྱུ་འཕྲུལ་
ལྷུམས་ཞུགས་ལིམ་བིའི་སྐྱེད་ཚལ་དུ། །མཚན་དཔེའི་དཔལ་འབར་གཞོན་ནུ་དོན་ཀུན་འགྲུབ། །
སྐྱེ་དགུའི་མགོན་དུ་བལྟམས་ལ་ཕྱག་འཚལ་ལོ། །གསུང་བ་བཞིན་བྱང་ཆུབ་སེམས་དཔའ་དམ་
པ་ཏོག་དཀར་བོར་གྱུར་བས། འཛམ་གླིང་དུ་གཟིགས་པ་རྣམ་པ་ལྔ་ལ་གཟིགས་ཏེ། རིགས་དང་།
ཡུལ་དང་། དུས་དང་། ཡུམ་ལ་གཟིགས་པའོ། །དེ་ཡང་རིག་མཆོག་ཤིན་ཏུ་བཙུན་པར་བཀུར་བའི་
རྒྱལ་རིགས་དང་། ཡུལ་གྱི་མཆོག་ཡུལ་དབུས་ཀྱི་གྲོང་ཁྱེར་དམ་པ་དང་། དུས་ཀྱང་ཡིད་འབྱུང་བ་
དང་སྐྱོ་ཤས་ཆེ་ཞིང་ཧ་ཅང་རང་སྙིགས་མ་ལྔ་བདོ་ཡང་མ་ཡིན་པའི་ཚེ་ལོ་བརྒྱ་ཐུབ་པའི་དུས་དང་།
7



དཔྱད་རྩོམ་གཅེས་བཏུས།
རྒྱུད་ནི་
མང་བས་བཀུར་བའི་རྒྱལ་བོའི་བརྒྱུད་པ་ཡང་ཡིན་ལ། ཕ་མས་དང་མ་མས་ཀྱི་ཚོགས་ཟུང་
དག་ལ་བདུན་བརྒྱུད་ཀྱི་བར་དུ་སྐྱོན་གྱི་དྲི་མས་མ་གོས་པ་དང་། ཡུམ་ནི་བུད་མེད་ཀྱི་སྐྱོན་ཀུན་
སྤངས་ཤིང་ཡོན་ཏན་ཀུན་ཚང་ལ། ཁྱད་པར་ཏུ་བྱང་ཆུབ་སེམས་དཔའ་ཟླ་བ་བཅུར་ལྷུམས་སུ་འཛིན་
ནུས་པའི་བསོད་ནམས་རྒྱ་ཆེན་པོ་བསགས་པ་དང་། སྔོན་གྱི་རྒྱལ་བ་མཆོད་ནས་སངས་རྒྱས་ཀྱི་
ཡུམ་དུ་གྱུར་བར་སྨོན་ལམ་བཏབ་པ་སྟེ་དེ་དག་དགོས་པ་ལས། ལྷ་མོ་སྒྱུ་འཕྲུལ་ལ་དེ་དག་ཚང་བར་
གཟིགས་སོ། །དེ་ནས་བྱང་ཆུབ་སེམས་དཔས་དགའ་ལྡན་དུ་གནས་པའི་ལྷ་རྣམས་ལ་ལན་གསུམ་
དུ་འདི་སྐད་ཅེས་བསྒྲགས་ཏེ། ང་ནི་དགའ་ལྡན་གྱི་ལྷའི་རིགས་འདི་ནས་འཕོས་ཏེ་འཛམ་བུའི་གླིང་
གི་རྒྱལ་བོ་ཟས་གཙང་གི་བུར་གྱུར་ནས་བདུད་རྩི་རྟོགས་པར་བྱ་ཡི། ཁྱེད་ཅག་གིས་བདུབ་རྩི་དོན་
དུ་གཉེར་བ་རྣམས་ཡུལ་དབུས་ཀྱི་མིར་ཉིང་མཚམས་སྦྱོར་བ་ལོངས་ཤིག་ཅེས་སོ། །དེ་ནས་དགའ་
ལྡན་གྱི་ལྷ་རྣམས་ཀྱི་ཞུས་པའི་ལན་དུ། བྱང་ཆུབ་སེམས་དཔས་བཀའ་བསྩལ་བ། གྲོགས་པོ་དག་
རོལ་མོའི་ཆ་བྱེད་ཐམས་ཅད་བརྡུངས་པས་དེ་རྣམས་ཀྱིས་རོལ་མོ་ཐམས་ཅད་བརྡུངས་པ་ན། བྱང་
ཆུབ་སེམས་དཔས་ཀྱང་དུང་འབུད་པར་མཛད་ནས། འདི་རྣམས་ལས་སྒྲ་ལྷག་པར་ཆེ་བ་གང་ཡིན།
གསོལ་བ། དུང་གི་སྒྲ་ལགས་སོ། །བཀའ་སྩལ་བ། དུང་གི་སྒྲས་རོལ་མོའི་སྒྲ་གཞན་ཐམས་ཅད་
ཟིལ་གྱིས་གནོན་པ་བཞིན་དུ། ངས་ཀྱང་དེ་དག་ཟིལ་གྱིས་མནན་ཏེ། བདུད་རྩིས་འགྲོ་བ་ཚིམ་པར་
བྱའོ། །སེང་གེ་གཅིག་གིས་གཅན་གཟན་ཚོགས་ནི་དུ་མ་འཇོམས། །རྡོ་རྗེ་གཅིག་གིས་བྲག་རྩེ་དུ་
མ་རྣམ་པར་འཇིག །བརྒྱ་བྱིན་གཅིག་གིས་ལྷ་མིན་དབང་བོ་དུ་མ་འཇོམས། །ཉི་མ་གཅིག་གིས་
མུན་པ་དུ་མ་རྣམ་པར་སེལ། །ཞེས་གསུངས་སོ། །དེའི་ཚེ་བར་སྣང་ལ་རྒྱུ་བའི་ལྷ་རྣམས་ཀྱིས། ད་
སྟེ་བཅུ་གཉིས་ན་བྱང་ཆུབ་སེམས་དཔའ་ཡུམ་གྱི་ལྷུམས་སུ་འཇུག་པར་འགྱུར་རོ། །ས་བྱ་བ་ལ་
སོགས་པ་བསྒྲགས་པས། འཛམ་བུའི་གླིང་ན་རང་སངས་རྒྱ་ལྔ་བརྒྱ་ཙམ་བཞུགས་པ། དེ་དག་
ཕན་ཚུན་གཅིག་ནས་གཅིག་ཏུ་འདུས་ནས་ཝ་ར་ན་སིར་བྱོན། དེ་ནི་སངས་རྒྱས་མྱུར་ཏུ་འབྱོན་
པས་བདག་ཅག་གིས་འགྲོ་བའི་དོན་བྱ་མི་དགོས་སོ་སྙམ་དུ་དགོངས་ནས་ཕུང་བོ་ལྷག་མ་མེད་པའི་
དབྱིངས་སུ་མྱ་ངན་ལས་འདས་སོ། །གདུང་ལ་རང་བྱུང་གི་མེ་སྦར་ཏེ། ནམ་མཁའ་ལ་སོང་བ་ལས་
རིང་བསྲེལ་རྣམས་སའི་སྟེང་དུ་ལྷུང་བར་གྱུར་ཏོ། །དེ་ནས་དགའ་ལྡན་གྱི་ལྷ་རྣམས་ཀྱིས། གལ་ཏེ་
8



གངས་ལྗོངས་ཤེས་རིག་ནོར་བུའི་སློབ་གླིང་།
མགོན་པོ་ཁྱེད་འཛམ་བུའི་གླིང་དུ་གཤེགས་ན། དགའ་ལྡན་གྱི་གནས་འདི་ངན་པར་འགྱུར་རོ་ཞེས་
པས། བཀའ་སྩལ་བ། དེང་ཕྱིན་ཆད་མི་ཕམ་པས་ཆོས་སྟོན་པར་འགྱུར་རོ། །ཞེས་རིན་པོའི་ཆེའི་
ཅོད་པན་རྒྱལ་བ་མི་ཕམ་མགོན་པོ་ལ་ཕུལ་ཏེ་རྒྱལ་ཚབ་ཏུ་བསྐོས་སོ། །དེའི་ཚེ་ལྷ་དབང་བརྒྱ་བྱིན་
གྱིས་ཡུམ་ལྷ་མོ་སྒྱུ་འཕྲུལ་ཆེན་མོའི་སྐུ་ལ་གཟི་མདངས་བསྐྱེད་ཅིང་། ལྷུམས་ཀྱང་གཙང་མར་བྱོས་
སོ། །ཆུ་སྟོད་ཀྱི་ཟླ་བའི་ཚེས་བཅོ་ལྔ་ལ་བབས་ཏེ་ལྷ་མོ་སྒྱུ་འཕྲུལ་ཆེན་མོ་ཡང་བསྙེན་གནས་ཀྱི་སྡོམ་
པ་ཡང་དག་བླངས་ཤིང་གནས་ལ། བྱང་ཆུབ་སེམས་དཔའ་ཡང་ནམ་གྱི་གང་ཐུན་ལ་གླང་བོ་ཆེ་ཐད་
ཀར་མཆེ་བ་དྲུག་པའི་གཟུགས་སུ་སྤྲུལ་ནས་ཡུམ་གྱི་ལྷུམས་སུ་ཞུགས་སོ། །དེ་ནས་ལྷ་མོ་སྒྱུ་འཕྲུལ་
མའི་ལྷུམས་སུ་ཟླ་བ་བཅུ་ལོན་ཏེ། ལྗོན་ཤིང་དང་མེ་ཏོག་ཐམས་ཅད་ནི་རབ་ཏུ་རྒྱས། བྱ་རྣམས་ནི་
དགའ་བའི་སྐད་འབྱིན། ཤིང་ས་ཧ་རའི་འབྲས་བུ་སྨིན་ཅིང་དུད་པར་གྱུར། དཔྱིད་ཟླ་ཐ་ཆུང་གི་ཡར་
ངོ་ལ་བབ་པ་ན། ལྷ་མོ་སྒྱུ་འཕྲུལ་ཆེན་མོས་བསམ་པ་བདག་ལྷས་བསྟན་གྱི་སྐྱེད་མོས་ཚལ་དུ་འདུག་
པར་བྱའོ་སྙམ། དེ་ལྟར་རྒྱལ་བོ་ལ་ཞུས་པས་རྒྱལ་བོས་ཀྱང་གནང་སྟེ། གྲོང་ཁྱེར་ལྷས་བསྟན་དང་
ཉེ་བའི་ལིམྦི་ནིའི་ཚལ་དུ་འབྱོན་པར་ཆས་ནས་རིན་པོ་ཆེ་སྣ་བཞིའི་ཁྱོགས་བཤམས་པ་ལ་འདུག་ཅིང་
གཡོག་མོ་དུ་མས་ཡོངས་སུ་བསྐོར། རྒྱལ་བོ་སྲས་གཙང་མ་ཡང་དཔུང་ཚོགས་ཡན་ལག་བཞི་དང་
བཅས་བ། སེར་སྐྱའི་གྲོང་ཁྱེར་ནས་འཕགས་ཏེ། ལུམྦིའི་སྐྱེད་ཚལ་དུ་ཕེབས་སོ། །
ཡུམ་གྱིས་ཕྱོགས་ཀུན་ཏུ་གཟིགས་པས། ཤིང་མྱ་ངན་འཚང་མེ་ཏོག་རབ་ཏུ་རྒྱས་བ་ཞིག་
གཟིགས་ཏེ། དེའི་ཡལ་ག་ལ་ཕྱག་གཡས་བས་བཟུང་སྟེ་བལྟམས་པར་འདོད་པ་ན། བརྒྱ་བྱིན་གྱིས་
བསམ་པ། ཡུམ་འདི་ནི་ངོ་ཚ་ཤེས་པ་དང་ལྡན་པས་ཐབས་ཤིག་བྱའོ་སྙམ་རླུང་དང་ཆར་དྲག་བཏང་
བས་སྐྱེ་བོའི་ཚོགས་རྣམས་གུད་དུ་སོང་བ་ན། བརྒྱ་བྱིན་བདག་ཉིད་མ་མ་རྒན་མོའི་ཆ་བྱད་དུ་སྤྲུལ་
ནས་མདུན་དུ་བསྡད་དོ། དེ་ནས་བྱང་ཆུབ་སེམས་དཔའ་ཡུམ་ལ་གནོད་པ་མེད་པར་གོས་དང་བཅས་
བར་ཡུམ་གྱི་དཀུ་གཡས་པ་བརྟོལ་ཏེ་བྱིན་པ་ནི། དཔེར་ན། སྐྱེས་བུ་ཞིག་གིས་སྒོ་ཕྱེས་ཏེ་ཕྱི་རོལ་
དུ་ཐོན་ནས་ཡང་སྒོ་བཅད་པ་བཞིན། བལྟམས་ཟིན་པ་ན་རྨའི་སྒོ་ཅུང་ཟད་ཀྱང་མེད་དོ། །དེ་ལྟར་སྐུ་
བལྟམས་མ་ཐག་ས་ཆེན་པོ་ནི་རྣམ་པ་དྲུག་ཏུ་གཡོས། འོད་ཀྱི་སྣང་བ་ཆེན་པོས་ཁམས་ཐམས་ཅད་
ཁྱབ་པར་གྱུར་ཏོ། །
19



དཔྱད་རྩོམ་གཅེས་བཏུས།
གཉིས་པ་དེས་བར་འབྱུང་བས་རབ་ཏུ་བསྐུལ་ཏེ་དཀའ་བ་སྤྱད་པའི་ཚུལ།
བསྟོད་པ་བདྨ་དཀར་བོ་ལས། དཔལ་ལྡན་ས་ཡི་དབང་ཕྱུག་ཆེན་པོའི་སྲིད། ཡོངས་སུ་སྤངས་
ཏེ་ཁབ་ལས་ངེས་བར་འབྱུང་། །ངུར་སྨིག་རྒྱལ་མཚན་ལྷར་བཅས་འགྲོ་བ་ཡིས། །བསོད་ནམས་
ཞིང་དུ་གྱུར་ལ་ཕྱག་འཚལ་ལོ། །ཕ་རོལ་ཕྱིན་དྲུག་གྲངས་མེད་གསུམ་གྱི་མེད་གསུམ་གྱི་ཚོགས། །
དཔག་མེད་བསྐལ་བའི་སྔོན་ནས་རྫོགས་མཛད་ཀྱང་། །དཀའ་བ་སྤྱད་ལུས་ཀྱིས་རྣམ་གྲོལ་འཐོབ་
བོ་ཞེས། ལོ་དྲུག་དཀའ་བ་སྤྱད་ལ་ཕྱག་འཚལ་ལོ། །ཞེས་གསུངས་སོ། །དེ་ནས་བྱང་ཆུབ་སེམས་
དཔས་དྲགས་འཛིན་མ་དང་ས་འཚོ་མ་ལ་སོགས་པའི་བཙུན་མོའི་འཁོར་རྒྱ་ཆེ་བ་དང་ལྷན་ཅིག་སྤྱོད་
ཀྱང་འདོད་པས་མ་གོས་ཤིང་དམ་པའི་སྤྱོད་པ་དང་མཐུན་པར་མཛད་ནས་མངོན་པར་འབྱུང་བའི་
དུས་ལ་བབ་པ་སྟེ། རྒྱལ་པོ་སྲས་གཙང་མས་མཚན་ལམ་མང་བོ་རྨིས། ཁ་ལོ་སྒྱུར་བ་དང་ལྷན་དུ་
ཕྱིའི་སྐྱེད་ཚལ་དུ་ཕེབས་ནས་སྐྱེ་དགའ་རྒ་ན་འཆིའི་སྡུག་བསྔལ་ཀུན་མངོན་པར་གཟིགས་ནས་ཡིད་
རབ་ཏུ་གཡོས། དེ་ནས་ཕྱིར་ལོག་སྟེ་ཕོ་བྲང་དུ་གཤེགས་ནས། ཨེ་མ་ཧོ། བདག་ཁྱིམ་ནས་ཁྱིམ་
མེད་པར་རབ་ཏུ་བྱུང་བར་བྱའོ་སྙམ་དུ་སྤྲོ་བ་དང་བཅས་བས་དོན་དེ་ཉིད་དགོངས་སོ། །འདུན་པ་
གདོང་མཆི་མས་གང་བཞིན་དུ་གསོལ་བ། སེང་གེ་སྟག་གིས་གཏམས་པ་དང་། །ཕྱུགས་རྗེས་གང་
བའི་ནགས་ཚལ་དུ། །འབའ་ཞིག་སྐུ་གཉེན་དང་བྲལ་བར། །འཕགས་པ་ཇི་ལྟར་སྤྱོད་པར་འགྱུར། །
བཀའ་སྩལ་བ། སྐྱེ་དགུ་འདི་ན་སྐྱེ་ནའང་གཅིག་བུ་སྟེ། དེ་བཞིན་འཆི་ནའང་གཅིག་བུར་འཆི་བར་
འགྱུར། །འདི་ན་གཅིག་བུས་སྡུག་བསྔལ་མྱོང་འགྱུར་ཏེ། །འཁོར་བ་ལ་ནི་གྲོགས་ཡོད་མ་ཡིན་ནོ། །
ཞེས་སོགས་གསུངས་སོ། །
དེ་ནས་ཨུཏྤལ་སྔོན་པོའི་འདབ་ན་ལྟ་བུའི་རལ་གྲི་ཤུབས་ནསཕྱུང་སྟེ། རང་ཉིད་ཀྱིས་
ལྕང་ལོ་མཐོན་མཐི ང་འཁྱིལ་བ་དག་བྲེགས་པ་ནམ་མཁའ་ལ་བོར་བ་དང་བརྒྱ་བྱིན་གྱིས་
བླངས་ཏེ་སུམ་ཅུ་རྩ་གསུམ་དུ་དུས་སྟོན་ཀྱང་བྱེད་དོ། །དད་པ་ཅན་རྣམས་ཀྱིས་ཕྱིས་མཆོད་
རྟེན་ཀྱང་བྱས་ནས་མིང་ཡང་གཙུག་ཕུད་བླངས་བའི་མཆོད་རྟེནཞེས་གྲགས་སོ། །བསྐལ་
ད་ཆེན་པོ་གྲངས་མེད་གསུམ་གྱི་ཚོགས་དང་། ཕ་རོལ་ཏུ་ཕྱིན་པ་དྲུག་སོགས་བསྐལ་བ་
2)



གངས་ལྗོངས་ཤེས་རིག་ནོར་བུའི་སློབ་གླིང་།
དཔག་ཏུ་མེད་པའི་སྔོན་ནས་རྫོགས་ཟིན་ཀྱང་། གདུལ་བྱ་འདུལ་བའི་ཐབས་ལ་མཁས་
པའི་དབང་གིས། དཀའ་བ་སྤྱད་པའི་ཚུལ་ཡང་མཛད་པ་ཡིན་ཏེ། ཇི་སྐད་དུ། སློབ་དཔོན་
དཔའ་བོས། དཀའ་སྤྱད་ལས་ནི་མ་བགྱི་བར། །གོ་འཕང་རྙེད་དཀའ་མི་འཐོབ་ཅེས། །ཞེས་
གསུངས་བ་ལྟར་གྲོང་ཁྱེར་སེར་སྐྱའི་ཤར་ཕྱོགས་དཔག་ཚད་བཅུ་གཉིས་འདས་པ། ཡངས་
པ་ཅན་གྱི་མཆོད་རྟེན་རྣམ་དག་གི་གནས་དེར་ཅུང་ཟད་བཞུགས་ནས། གྲོང་ཁྱེར་སེར་སྐྱ་
དང་ཐག་ཉེ་དྲགས་སོ་སྙམ་དུ་དགོངས་ནས། མཐར་གྱིས་རྒྱལ་བོའི་ཁབ་དུ་བྱོན་ནས་བསོད་
སྙོམས་མཛད་དེ། རི་དྲུང་གི་ཤིང་པ་ཊ་ལའི་སྡོང་བོའི་དྲུང་ནས་ལོ་དྲུག་ལ་དཀའ་བ་སྤྱད་དོ། །
གསུམ་པ་མངོན་པར་རྫོགས་པའི་སངས་རྒྱས་ཏེ་ཆོས་ཀྱི་འཁོར་ལོ་རིམ་པ་གསུམ་དུ་
བསྐོར་བའི་ཚུལ།
དེ་ཡང་བསྟོད་པ་པདྨ་དཀར་བོ་ལས། རྡོ་རྗེ་གདན་གྱི་བྱང་ཆུབ་སྙིང་བོར་གཤེགས། །བདུད་
སྡེ་དཔུང་ཚོགས་འཇོམས་པའི་ཆོ་འཕྲུལ་བཅས། །བླ་མེད་བྱང་ཆུབ་གོ་འཕང་བརྙེས་པའི་ཚུལ། །
གླིང་འདིར་མངོན་སུམ་བསྟན་ལ་ཕྱག་འཚལ་ལོ། །མི་བརྗེད་བདག་པོ་ཚངས་བ་ཆེན་པོ་ཡིས། །
རྩིབས་སྟོང་གསེར་གྱི་འཁོར་ལོ་ཕུལ་ཏེ་བསྐུལ། །ངོ་མཚར་རྨད་བྱུང་འཕགས་པའི་བདེན་པ་བཞིའི། །
ཆོས་ཀྱི་འཁོར་ལོ་བསྐོར་ལ་ཕྱག་འཚལ་ལོ། །ས་ཆེན་རབ་གཡོ་ལྟས་ཆེན་བཅོ་བརྒྱད་བཅས། །བྱ་
རྒོད་ཕུང་བོའི་རི་བོར་རྒྱལ་བའི་ཡུམ། །ཟབ་དང་རྒྱ་ཆེ་ཕ་རོལ་ཕྱིན་པ་ཡི། །ཆོས་འཁོར་གཉིས་
པ་བསྐོར་
ང་ལ་ཕྱག་འཚལ་ལོ། །སླར་ཡང་གདུལ་བྱའི་ཁམས་དང་བསམ་པ་བཞིན། །དགོངས་པ་
ངེས་འགྲེལ་ལང་ཀར་གཤེགས་པ་སོགས། །མཚན་ཉིད་ངོ་བོ་ཡོད་མེད་ལེགས་ཕྱེས་ཀྱི། །འཁོར་
ལོ་གསུམ་པ་བསྐོར་ལ་ཕྱག་འཚལ་ལོ། །ཞེས་གསུངས་སོ། །དེ་ནས་བྱང་ཆུབ་སེམས་དཔའ་ནམ་
གྱི་ཐུན་དང་བོའི་སྐབས་དེ་ཉིད་དུ་མཉམ་པར་བཞག་སྟེ་རབ་ཀྱི་མཐའི་བསམ་གཏན་ལ་བརྟེན་ནས་
རྫུ་འཕྲུལ་གྱི་མངོན་ཤེས་དང་ལྷའི་རྣ་བ་བསྒྲུབས་སོ། །གུང་ཐུན་ལ་གཞན་གྱི་སེམས་ཤེས་བ་དང་།
སྔོན་གྱི་གནས་རྗེས་སུ་དྲན་པ་དང་། ལྷའི་སྤྱན་བསྒྲུབས་ཤིང་། དེ་ནས་ཐུན་ཐ་མ་ལ་ཟག་ཟད་ཀྱི་
21



དཔྱད་རྩོམ་གཅེས་བཏུས།
མངོན་ཤེས་བསྒྲུབས། བླ་ན་མེད་པའི་ཡེ་ཤེས་བརྙེས་ཏེ། མངོན་པར་རྫོགས་པར་སངས་རྒྱས་ནས།
ཐམས་ཅད་མཁྱེན་པ་དེ་བཞིན་གཤེགས་པར་གྱུར་ཏོ། །དེ་ནས་མི་འཇེད་ཀྱི་བདག་པོ་ཚངས་བས་
དེ་ཤེས་ཏེ། འཇིག་རྟེན་འདི་ནི་མ་རུངས་བར་འགྱུར་རོ་སྙམ་ནས། བཅོམ་ལྡན་གྱི་ཞབས་དྲུང་དུ་
སོང་སྟེ། གསོལ་བ། མ་ག་ངྷར་ནི་སྔོན་ཆད་ཆོས་བྱུང་བ། །དག་པ་མ་ལགས་དྲི་མར་བཅས་བར་
རྟོགས། །བདུད་རྩི་ཆོས་ཀྱི་སྒོ་ནི་ཕྱེ་མཛོད་ལ། །དྲི་མ་མེད་པས་རྟོགས་པ་བཤད་པར་མཛོད། །
ཅེས་པ་ལ། ངས་ཚེགས་ཆེན་པོས་རྟོགས་པ་འདི་གཞན་གྱིས་རྟོགས་པར་མི་འགྱུར་ཞེས་
དང་བོ་ཞལ་གྱིས་མ་བཞེས་སོ། །ཡང་ཚངས་བས། འཇིག་རྟེན་ན་བློ་མཆོག་དང་འབྲིང་དང་
དམན་པ་དག་ཡོད་པས་རབ་དང་འབྲིང་གིས་ཆོས་ཐོས་ན་རྟོགས་པར་འགྱུར་ལ། མ་ཐོས་ན་
ཉམས་པར་འགྱུར་བ་ལགས་པས་ངེས་པར་ཆོས་གསུང་བར་ཞུས་པས་ན། སྟོན་པ་ཉིད་ཀྱི་ཡེ་
ཤེས་ཀྱིས་གཟིགས་པས་ཀྱང་དེ་ལྟར་དགོངས་ཏེ། བཀའ་སྩལ་བ། བདུད་རྩིའི་སྒོ་མོ་དག་ནི་
དབྱེ་བར་བྱ། །ཉན་པར་སུ་འདོད་སོམ་ཉི་སོམས་ཤིག་དང་། །ཚངས་བ་མི་རྣམས་ལ་ནི་གྱ་
ནོམ་ཆོས། །ཀླན་ཀ་མི་སྩལ་མདོ་ཙམ་བཤད་པར་བྱ། །ཞེས་ཝ་ར་ཎཱ་སར་བྱོན་ཏེ་འཁོར་ལྔ་
སྡེ་ལ་ཆོས་ཀྱི་འཁོར་ལོ་ཐོག་མའམ་དང་བོ་བསྐོར་རོ། །ཆོས་ཀྱི་འཁོར་ལོ་བར་བ་བསྐོར་བའི་
དུས་ལ་བཤད་ཚུལ་དུ་མ་ཡོད་ཀྱང་། བདག་ཅག་གི་སྟོན་པ་ཡང་དག་པར་རྫོགས་པའི་སངས་
རྒྱས་དགུང་གྲངས་ལྔ་བཅུ་རྩ་གཅིག་པ་ལྕགས་ཕོ་ཁྱི་ཡི་ལོར་ཆོས་འཁོར་གཉིས་པ་བསྐོར་བར་
གངས་ཅན་གྱི་མི་དབང་ཆེན་པོ་སོགས་ཀྱིས་གསུངས་ལ། འདིར་ནི་འཕགས་པ་ཀུན་དགའ་
བོ་ངེས་པར་འབྱུང་བ་དང་། འཕགས་པ་རབ་འབྱོར་གྱིས་དགྲ་བཅོམ་ཐོབ་པའི་དུས་སོགས་
ཐུན་མོང་བའི་མཛད་པ་ཉིད་གཙོ་བོར་བྱས་སོ་ཞེས་གསུངས་ལ། ཤེར་ཕྱིན་གྱི་མདོ་སྡེ་རིན་
པོ་ཆེ་གསུངས་བའི་ཚེ། ནམ་མཁའ་ནས་ལྷའི་བུ་རྣམས་ཀྱིས། ཨ་ལ་ལ་འཛམ་བུའི་གླིང་དུ་
ཆོས་ཀྱི་འཁོར་ལོ་གཉིས་པ་བསྐོར་བར་མཐོང་ངོ་། །ཞེས་ཆེད་དུ་བརྗོད་པའང་མཛད་དོ། །
ཆོས་འཁོར་གཉིས་པ་གང་དུ་བསྐོར་བའི་གནས་དང་། ཚུལ་ཇི་ལྟར་བསྐོར་བ་སོགས་ནི། བརྒྱད་
སྟོང་འགྲེལ་ཆེན་ལས། དེ་བཞིན་གཤེགས་པ་རྣམས་ཀྱིས་རྒྱལ་བའི་ཡུམ་སྟོན་པ་ལ། བྱང་ཆུབ་
སེམས་དཔའི་ཚོགས་ཆེན་པའི་ཁུར་ཡུལ་གཞན་གྱིས་འདེགས་པར་མི་ནུས་བ་ཉིད་ཀྱིས། མངོན་
22



གངས་ལྗོངས་ཤེས་རིག་ནོར་བུའི་སློབ་གླིང་།
སོ ལ་
པར་བྱང་ཆུབ་པའི་གནས་དང་འདྲ་བར་འདོད་པར་བྱ་བ། རིན་པོ་ཆེ་སྣ་ཚོགས་ཀྱི་ཕུང་བོར་གྱུར་
བ་ཡོད་པ་གང་ཡིན་པ་དེ་ནི་བྱ་རྒོད་ཀྱི་ཕུང་བོའོ། །ལྷ་ལ་སོགས་པ་བསོད་ནམས་འདོད་པ་རྣམས་
ཚེས་བརྒྱད་ལ་སོགས་པའི་དུས་ཚིགས་རྣམས་སུ་འདུ་བ་རྒྱ་ཆེར་བྱེད་པ་ཞེས་བྱ་བའི་ངེས་ཚིག་
གི་ཚུལ་གྱིས་ནིའོ། །ཞེས་གསུངས་པ་ལགས་སོ། །དེ་ཡང་མདོ་སྡེ་དགོངས་འགྲེལ་ལས། བཅོམ་
ལྡན་འདས་ལ་བྱང་ཆུབ་སེམས་དཔའི་དོན་དམ་ཡང་དག་འཕགས་ཀྱིས་འདི་སྐད་ཅེས་
ཏོ། །བཅོམ་ལྡན་འདས། འདི་ན་བདག་གཅིག་བུ་དབེན་པ་ཞིག་ན་མཆི་བའི་ཚེ། སེམས་ཀྱིས་
ཡོངས་སུ་རྟོག་པ་འདི་ལྟ་བུ་སྐྱེས་ལགས་ཏེ་བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་བོ་རྣམས་
ཀྱི་རང་གི་མཚན་ཉིད་ཀྱང་བཀའ་བསྩལ། སྐྱེ་བའི་མཚན་ཉིད་དང་འཇིག་པའི་མཚན་ཉིད་དང་།
སྤང་བ་དང་ཡོངས་སུ་ཤེས་བ་ཡང་བཀའ་བསྩལ། ཕུང་བོ་རྣམས་ཀྱི་ཇི་ལྟ་བ་བཞིན་དུ་སྐྱེ་མཆེད་
རྣམས་དང་། རྟེན་ཅིང་འབྲེལ་བར་འབྱུང་བ་དང་། ཟས་རྣམས་ཀྱི་རབ་ཡང་བཀའ་བསྩལ། ཞེས་
དང་། བཅོམ་ལྡན་འདས་ཀྱིས་ཆོས་ཐམས་ཅད་ངོ་བོ་ཉིད་མ་མཆིས་བ། ཆོས་ཐམས་ཅད་མ་སྐྱེས་
བ། མ་འགགས་པ། གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་
ཀྱང་བཀའ་བསྩལ་ལགས་ན། བཅོམ་ལྡན་འདས་ཀྱིས་ཅི་ལ་དགོངས་ནས། ཆོས་ཐམས་ཅད་ངོ༌
བོ་ཉིད་མ་མཆིས་བ། ཆོས་ཐམས་ཅད་མ་སྐྱེས་བ། མ་འགགས་པ། གཟོད་མ་ནས་ཞི་བ། རང་
བཞིན་གྱིས་ཡོངས་སུ་མྱ་ངན་ལས་འདས་བ་ཞེས་བཀའ་བསྩལ་སྙམ་བགྱིད་ལགས་ཏེ། བཅོམ་ལྡན་
འདས་ལ་ཞུས་པས། ཚིགས་སུ་བཅད་པ་འདི་བཀའ་བསྩལ་ཏོ། །ཆོས་རྣམས་ངོ་བོ་ཉིད་མེད་ཆོས་
རྣམས་མ་སྐྱེས་དང་། །ཆོས་རྣམས་མ་འགགས་ཆོས་རྣམས་གཟོད་ནས་ཞི་བ་དང་། །ཆོས་རྣམས་
ཐམས་ཅད་རང་བཞིན་མྱ་ངན་འདས་པར་ནི། །དགོངས་པ་མེད་པར་མཁས་པ་སུ་ཞིག་སྨྲ་བར་
བྱེད། །མཚན་ཉིད་ངོ་བོ་ཉིད་མེད་སྐྱེ་བ་ངོ་བོ་མེད། །དོན་དམ་ངོ་བོ་ཉིད་མེད་ཅེས་ནི་ངས་བཤད་
དོ། །འདི་ལ་མཁས་པ་གང་ཞིག་དགོངས་པ་ཤེས་པ་ནི། །རབ་ཏུ་ཉམས་པར་འགྱུར་བའི་ལམ་དུ་དེ་
མི་འགྲོ། །ཀུན་གྱི་རྣམ་དག་ལམ་ནི་གཅིག་བུ་འདི་ཡིན་ཏེ། །རྣམ་པར་དག་པའང་གཅིག་སྟེ་གཉིས་
པ་གང་ཡང་མེད། །དེ་ཕྱིར་ཐེག་པ་གཅིག་པ་འདི་ནི་འདོགས་བྱེད་ཀྱང་། །སེམས་ཅན་རིགས་ནི་
རྣམ་པ་སྣ་ཚོགས་མེད་མ་ཡིན། །སེམས་ཅན་ཁམས་འདི་ན་ནི་གང་དག་བདག་གཅིག་བུ། །མྱ་ངན་
23



དཔྱད་རྩོམ་གཅེས་བཏུས།
བདའ་བར་བྱེད་པའི་སེམས་ཅན་དཔག་ཏུ་མེད། །གང་དག་མྱ་ངན་འདས་ཀྱང་སེམས་ཅན་མི་གཏོང་
བའི། །བསྟན་པ་སྙིང་རྗེ་ལྡན་པ་དེ་དག་ཤིན་ཏུ་དཀོན། །གང་གྲོལ་དེ་དག་རྣམས་ནི་ཟག་པ་མེད་པའི་
དབྱིངས། །ཕྲ་ཞིབ་བསམ་གྱིས་མི་ཁྱབ་མཉམ་ཞིང་བྱེ་བྲག་མེད། །ཐམས་ཅད་དོན་འགྲུབ་སྡུག་
བསྔལ་ཉོན་མོངས་སྤངས་པ་སྟེ། །བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་བ་
ཉིད་ལས་བརྩམས་ཏེ། སྐྱེ་བ་མ་མཆིས་བ་ཉིད་དང་། འགགས་པ་མ་མཆིས་བ་ཉིད་དང་། གཟོད་མ་
ནས་ཞི་བ་དང་། རང་བཞིན་གྱིས་ཡོངས་སུ་མྱ་ངན་ལས་འདས་བ་ཉིད་ལས་བརྩམས་ནས། ཐེག་
པ་ཐམས་ཅད་ལ་ཡང་དག་པར་ཞུགས་པ་རྣམས་ལ
ས་ལ་ལེགས་པར་རྣམ་པར་ཕྱེ་བ་དང་ལྡན་པ་ངོ་མཚར་
རྨད་དུ་བྱུང་བའི་ཆོས་འཁོར་གསུམ་པ་བསྐོར་རོ། །བདེན་བཞིའི་ཆོས་འཁོར་སོགས་ཀྱི་སྐབས་
སུ། །གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་
པར་གསུངས་པས་དྲང་དོན། །འཁོར་ལོ་བར་བའི་སྐབས་སུ་གཟུགས་ནས་རྣམ་མཁྱེན་གྱི་བར་གྱི་
ཆོས་ཐམས་ཅད་རང་གི་མཚན་ཉིད་ཀྱི་ངོ་བོ་ཉིད་མེད་པར་གསུངས་བར་དྲང་དོན་དང་། །འཁོར་ལོ་
ཐ་མའིསྐབས་སུ་ཆོས་རྣམས་ལས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་དང་། །གཞན་
དབང་དང་ཡོངས་འགྲུབ་གཉིས་རང་གི་མཚན་ཉིད་ཀྱིས་གྲུབ་བོ་ཞེས། །རང་གི་མཚན་ཉིད་ཀྱིས་
གྲུབ་པ་དང་མ་གྲུབ་པའི་ཆ་ལེགས་པར་ཕྱེ་ནས་བསྟན་པས་ངེས་དོན་གྱི་མདོ་ཡིན་པར་གསུངས་སོ། །
ཞི་བ་སྐུ་མྱ་ངན་ལས་འདས་བའི་མཛད་པ་བསྟན་པའི་ཚུལ།
ཇི་སྐད་དུ། །དེ་ཡང་བསྟོད་པ་བདྨ་དཀར་བོ་ལས། །རྩ་མཆོག་གྲོང་དུ་དངོས་ཀྱི་གདུལ་བྱའི་
མཐལ། །རྫོགས་པར་མཛད་ཀྱང་སྲིད་པ་ཇི་སྲིད་བར། །རང་རང་སྐལ་བ་ཇི་བཞིན་སྤྲུལ་བའི་སྐུ། །
རྒྱུན་མི་ཆད་དུ་ཆད་དུ་འབྱོན་ལ་ཕྱག་འཚལ་ལོ། །ཞེས་གསུངས་སོ། །དེ་ནས་བཅོམ་ལྡན་འདས་
རིན་པོ་ཆེ་སྣ་བདུན་གྱི་ཁྲི་སྔ་མ་ལ་གློ་གཡས་པ་ཕབ་ནས་གཟིམས་ཏེ་དབུ་ནི་བྱང་ཕྱོགས་དང་ཞབས་
24



གངས་ལྗོངས་ཤེས་རིག་ནོར་བུའི་སློབ་གླིང་།
ནི་ལྷོ་ཕྱོགས། ཞལ་ནི་ནུབ་ཕྱོགས། རྒྱབ་ནི་ཤར་ཕྱོགས་སུ་བསྟན་ཏེ་ཞབས་བརྐྱངས་ནས་སེང་
གེ་སྟབས་ཀྱིས་གཟིམས་སོ། །སཱ་ལའི་ཤིང་བརྒྱད་ཡོད་པ་དག་ཤར་ནུབ་ཀྱི་ཟུང་གཅིག་ཏུ་གྱུར་ལ།
ལྷོ་བྱང་གི་ཟུང་ཡང་གཅིག་ཏུ་གྱུར་ཏེ། སྟོན་པ་ལ་གདུགས་ལྟ་བུར་བཀབ་ནས་དེའི་ཤུན་པ་གོག་
ཅིང་སྐམས་ནས་ལྷག་མ་ལུས་པར་ཆགས་སྟེ། ས་ཡང་གཡོས། སྐར་མདའ་ཡང་ལྟུང་། ཕྱོགས་
ཀྱང་ཚིག་སྐད་ཆེན་པོ་སྣ་ཚོགས་བྱུང་བ་ལས་ཀྱི་ཧུད་འཇིག་རྟེན་སྟོངས་སོ་ཞེས་པ་དང་རི་ཇི་སྙེད་པ་
ལས་སྒྲ་གྲག་ཅིང་རྡེབ་སྟེ་ཤེས་རབ་ཀྱི་ཉི་མ་ནུབ་ནས་མྱ་ངན་ལས་འདས་པའི་རི་འགྱེལ་ལོ་ཞེས་དང་།
ཆུའི་རྦ་རླབས་ལས་ཀྱང་དེ་ནི་ཡང་དག་པའི་ལམ་གཏོར་རོ་ཞེས་གྲགས་སོ། །དེ་ལྟར་དེ་བཞིན་
གཤེགས་པའི་ཆོས་ཀྱི་སྐུ་ནི་རྟག་ཏུ་བཞུགས་མོད། ཐབས་ཀྱིས་སྒྲོལ་བའོ་སྐུ་མྱ་ངན་ལས་འདའ་
བའི་ཚུལ་བསྟན་པས་གདུལ་བར་བྱ་བ་མ་ཐུལ་བ་རྣམས་ཀྱང་འདིས་ཐུལ་ཅིང་མི་རྟག་པ་སྟོན་པ་དང་།
སྐྱོ་བ་བསྐུལ་བ་དང་། ཆོས་ཀྱི་སྐུ་ལ་སྦྱར་བ་ལ་མོས་པའི་དོན་བཅུ་ལ་དགོངས་ནས། སྔོན་གྱི་སྨོན་
ལམ་གྱི་རྒྱུས་དགུང་ལོ་བརྒྱད་བཅུ་དང་ཟླ་བ་གཉིས་པ་བཞེས་པ་དཔྱིད་ཟླ་ དཔྱིད་ཟླ་འབྲིང་བོ་ལ་
ཟེར་བ་ཟླ་བ་བཞི་བར་བྱའོ） ཐ་ཆུང་ཉའི་གུང་ཐུན་ལ་མྱ་ངན་ལས་འདའ་བའི་ཚུལ་བསྟན་ཏོ། །དེ་
ནས་ལྷ་སོགས་འགྲོ་བ་རིགས་དྲུག་གི་གནས་གང་ཡིན་ལའང་སེམས་ཅན་གྱི་འགྲོ་དོན་མཛད་ཕྱིར་
སྤྲུལ་བ་སྣ་ཚོགས་བཞེས་ནས་ཁྱད་པར་དུ་ངན་སོང་གསུམ་ལ་སོགས་ན་གནས་པའི་སེམས་ཅན་
གྱི་དོན་རྒྱ་ཆེར་མཛད་དང་མཛད་བཞིན་པ་སོགས་གཞུང་ལས་མང་དུ་གསུངས་ཀྱང་ཚད་བཀག་
སྣ་ཚོགས་ཀྱི་དབང་གིས་ཁོ་བོས་རེ་ཞིག་བཏང་སྙོམས་སུ་བཞག་ལ་བློ་ལྡན་རྣམས་ཀྱིས་གཞན་དང་
གཞན་ལས་ཤེས་པར་བྱའོ། །དང་བོ་བྱང་ཆུབ་མཆོག་ཏུ་ཐུགས་བསྐྱེད་གནང་། །བར་ཏུ་བསྐལ་
ཆེན་གསུམ་ལ་ཚོགས་བསགས་མཛད། །ཐ་མར་མངོན་པར་རྫོགས་པར་སངས་རྒྱས་པའི། །འདྲེན་
མཆོག་ཤཱཀྱ་སེང་གེས་རྟག་སྐྱོངས་ཤིག །རྭ་ལྟར་གྱོང་བའི་སེམས་རྒྱུད་མཁྲེགས་པོ་འདི། །ལ་
ལུང་རི་ལ་དོན་མེད་མི་གཏོང་བར། །ཤ་ཁྲག་བཞིབས་པའི་དྲིན་ལ་གོམས་སླད་དུ། །ས་བཅུ་ལམ་
ལྔའི་བསྟན་ལ་ཞུགས་ན་མཆོག །ཀ་དག་ཆོས་ཀྱིས་ཕུང་བོའི་དཀའ་གནད་དེ། །རྒྱ་ཆེན་གཞུང་ལ་
གོམས་པའི་བློ་མེད་ཀྱང་། །འཛིན་མེད་བྱིས་བློ་འདི་ལ་ཕན་ཕྱིར་དུ། །སྟོན་པའི་རྣམ་ཐར་ཉུང་ཙམ་
25



དཔྱད་རྩོམ་གཅེས་བཏུས།
གླེང་བ་ལགས། ཞེས་པ་འདི་ནི་བར་སྐབས་ཀྱི་ངལ་གསོ་བའི་ཚིགས་སུ་བཅད་པའོ། །
གཉིས་པ་བདག་ཅག་གི་སྟོན་པ་ཚད་མའི་སྐྱེ་བུར་སྒྲུབ་ཚུལ་བཤད་པ།
དེ་ཡང་ཇི་སྐད་དུ། ལྷ་ལས་ཕུལ་བྱུང་གི་བསྟོད་པ་ལས། བདག་ནི་སངས་རྒྱས་ཕྱོགས་མི་
འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིག་པར་ལྡན་པའི་ཚིག །དེ་ཉིད་སྟོན་པར་
ཡོངས་སུ་འཛིན། །ཞེས་གསུངས་པ་ལྟར་ཆགས་ཞེན་དང་གྲགས་པ་སོགས་ཀྱི་རྗེས་སུ་འབྲང་ནས་
སྟོན་པ་སངས་རྒྱས་ཀྱི་ཕྱོགས་ཀྱང་འཛིན་པ་མིན་ལ། །ཀུན་ནས་མནར་སེམས་ཀྱིས་དྲང་སྲོང་སེར་
སྐྱ་སོགས་མུ་སྟེགས་བྱེད་རྣམས་ལ་ཞེ་ནས་སྡང་བ་ཡང་མ་ཡིན་པར། ཕྱི་ནང་གི་སྟོན་པ་དེ་དག་
ལས་གང་གིས་ཐར་བའི་ལམ་ལ་རིགས་པའི་སྒྲུབ་བྱེད་དང་ལྡན་པའི་ཚིག་སྨྲ་ཞིང་། ལུང་ཚིག་དེར་
ཡང་ཕྱོགས་ལྷུང་མེད་པར་ཀུན་ལ་ཉི་མ་ལྟར་སྙོམས་པའི་སེམས་བཞག་ནས་རིགས་པ་ཡང་དག་
པའི་སྒོ་ནས་དཔྱོད་པའི་ཚེ། རིགས་པའི་དཔྱད་མི་བཟོད་པར་རྫུན་ཕུག་རྡིབ་པར་གྱུར་ན་ལུང་ཚིག་
དེ་འཆད་པ་བོ་ནི་ཡང་དག་པའི་སྟོན་པར་འཛིན་དུ་མི་རུང་ལ། གང་ཞིག་གིས་མངོན་མཐོ་དང་ངེས་
ལེགས་ཐོབ་པའི་ཐབས་བསྟན་པ་དེ་ལ་རིགས་པའི་འཐད་པ་ལྡན་ཞིང་། ཚད་མའི་གནོད་པ་མེད་ན་
སྨྲ་བ་བོ་དེ་ཉིད་ཡང་དག་སྟོན་པ་ཡིན་པར་འཛིན་རིགས་པར་བསྟན་པ་ཡིན་ནོ། །དེ་ལྟར་འབྱེད་པ་ལ་
ཡང་ཕྱོགས་སུ་མ་ལྷུང་བའི་སྒོ་ནས་བློ་གཟུ་བོར་གནས་པ་གལ་ཆེ་སྟེ། གཞན་དུ་ན་གཞན་གྱི་ཡོན་
ཏན་སྐྱོན་དུ་སྣང་བས་སོ། །དེ་ཡང་མཁས་པ་ཆེན་པོ་ཉ་དཔོན་ཀུན་དགའ་དཔལ་གྱིས། ལེགས་ན་
དགྲ་བོའི་ངག་ལའང་འཇུག་དགོས་ལ། སྐྱོན་དང་བཅས་ན་བཤེས་ཀྱི་ངག་ལའང་མིན། །དུག་ཆུའི་
རྒྱུན་འབབ་གསེར་རི་འང་འདོར་དགོས་ལ། སྦྲང་རྩི་འབྱུང་ན་ཚེར་མའི་ཤིང་ཡང་བསྟེན། །ཞེས་དང་།
ཐམས་ཅན་མཁྱེན་པ་རྗེ་དགེ་འདུན་གྲུབ་ཀྱིས། བློ་གཟུ་བོར་གནས་ལ་བརྟག་བྱེད་བྱོས། །ལམ་དྲོང་
བར་ཞུགས་པ་ཅིས་ཀྱང་ལེགས། །ཞེས་གསུངས་པ་ལྟར་རོ། །དེ་ན་རྒྱུ་མཚན་མེད་པར་རང་རེའི་
སྟོན་པ་ཁོ་ན་ཚད་མ་ཡིན་གྱི་གཞན་དག་གི་དེ་དག་ནི་གཏི་མུག་གོ་སྨྲ་བ་ཙམ་མ་ཡིན་པར། །རིགས་
པ་ཡང་དག་ལ་བརྟེན་ནས་སྟོན་པ་ཚད་མའི་སྐྱེས་བུར་སྒྲུབ་པའི་སྒོ་ནས་དེའི་བསྟན་པ་ལ་འཇུག་པ་
26



གངས་ལྗོངས་ཤེས་རིག་ནོར་བུའི་སློབ་གླིང་།
གལ་ཆེ་བའི་དེ་བཤད་པ་ལ་གཉིས། སྟོན་པ་ཚད་མའི་སྐྱེས་བུར་སྒྲུབ་ཚུལ་དང་། དེ་བསྒྲུབས་པའི་
དགོས་པའོ། དང་བོ་ལ་གཉིས། སྟོན་པ་ཚད་མར་བསྒྲུབ་པའི་ཐབས་བསྟན་པ་སྐྱོན་མེད་དུ་སྒྲུབ་པ་
དང༌། སྟོན་པ་ཚད་མར་སྒྲུབ་ཚུལ་དངོས་བཤད་པའོ། །དང་བོ་ནི། མཛོད་རྩ་བ་ལས། སྟོན་པའི་
དམ་ཆོས་རྣམ་གཉིས་ཏེ། ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང་། །
སྒྲུབ་པར་བྱེད་པ་ཁོ་ནའོ། །ཞེས་གསུངས་པ་ལྟར། སངས་རྒྱས་ཀྱི་བསྟན་པ་དེ་ལ་ལུང་གི་བསྟན་པ་
དང་། རྟོགས་པའི་བསྟན་པ་གཉིས་སུ་ཡོད་ལ། རྟོགས་པའི་བསྟན་པ་དེར་བསྡུ་ན་བདེན་བཞིའི་བླང་
དོར་དང་མངོན་མཐོ་ངེས་ལེགས་ཐབས་དང་བཅས་བར་འདུ་ཞིང་། དེ་ལ་བདེན་བཞི་རིགས་པའི་
སྒྲུབ་ཚུལ། ངེས་ལེགས་དང་མངོན་མཐོ་རིགས་པའི་སྒྲུབ་ཚུལ། དེ་ལ་བརྟེན་ནས་བསྟན་པ་སྐྱོན་
མེད་དུ་སྒྲུབ་པའི་ཚུལ་སོགས་མང་དུ་ཡོད་ཀྱང་འདིར་ཡི་གེ་མང་དུ་དོགས་ནས་མ་བྲིས་པས་དོན་
གཉེར་ཅན་རྣམས་ཀྱིས་གཞན་ལ་གཟིགས་པར་ཞུའོ། །བསྟན་པ་ལ། གཉིས་ལས་ཐོག་མར་བརྗོད་
བྱ་རྟོགས་པའི་བསྟན་པ་སྐྱོན་དུ་གྲུབ་པ་ལ་བརྟེན་ནས་རྗོད་བྱེད་ལུང་གི་བསྟན་པ་སྐྱོན་མེད་དུ་བསྒྲུབ་
དགོས་པ་ཡིན་ཏེ། མི་དེའི་སྐད་ཆ་བདེན་པར་གོ་བ་ལ་དེས་བཤད་པའི་སྐད་ཆ་དེའི་བརྗོད་བྱ་ཡང་
དག་ཡིན་མིན་ལ་གོ་བ་བཞིན་དུ། དཔེར་ན། མེ་ཡིས་བུད་ཤིང་སྲེགས་ཤིག་ཅེས་པའི་ཚིག་བདེན་
པར་ངེས་བ་ལ་མེ་ལ་བུད་ཤིང་སྲེག་པར་བྱེད་པའི་ནུས་བ་ཡོད་པ་སྔོན་དུ་འགྲོ་དགོས་པ་བཞིན་ནོ། །
སྡེ་བདུན་ཡིད་ཀྱི་མུན་སེལ་ལས། བརྗོད་བྱ་རྟོགས་པའི་ན་བསྟན་པ་ཚད་མས་གྲུབ་པའི་སྒོ་ནས་
རྗོད་བྱེད་ལུང་གི་བསྟན་པ་སྐྱོན་མེད་པར་སྒྲུབ་པ་ཡིན་ལ། ཞེས་གསུངས་པའི་ཕྱིར། རྒྱུ་མཚན་
དེའི་ཕྱིར། བསྟན་པ་ཚད་མར་བསྒྲུབ་པའི་རྟགས་ཀྱིས་སྟོན་པ་ཚད་མར་སྒྲུབ་པར་བྱེད་པ་ཡིན་ཏེ།
བསྟོད་པ་ལེགས་བཤད་སྙིང་བོ་ལས། བསྟན་པའི་ངང་ཚུལ་ཤེས་ནས་སྟོན་པ་ལ། །ཡིད་ཆེས་རྙེད་
པས་རྟག་ཏུ་གང་བར་ཤོག །ཅེས་དང་། སྡེ་བདུན་ཡིད་ཀྱི་མུན་སེལ་ལས། བསྟན་པ་སྐྱོན་མེད་
པར་བསྒྲུབས་པ་ནི་དེའི་རྟགས་ཀྱིས་སྟོན་པ་ཚད་མའི་སྐྱེས་བུར་སྒྲུབ་བར་བྱེད་པ་ཡིན་ཞིང་། ཞེས་
གསུངས་བའི་ཕྱིར། ཁ་ཅིག་བསྟན་པ་སྐྱོན་མེད་དུ་བསྒྲུབས་ནས་སྟོན་པ་ཚད་མར་སྒྲུབ་པ་མི་འཐད་
དེ། སྟོན་པ་ཚད་མར་གྲུབ་པའི་རྟགས་ཀྱིས་བསྟན་པ་སྐྱོན་མེད་དུ་བསྒྲུབས་དགོས་པའི་ཕྱིར། དེ་
ལྟར་ཡང་རྗེ་རྒྱལ་བ་གཉིས་བའི་རྟོགས་བརྗོད་ལས། རྣམ་གྲོལ་དོན་དུ་གཉེར་བ་བཅོམ་ལྡན་འདས།
27



དཔྱད་རྩོམ་གཅེས་བཏུས།
ཚད་མར་བསྒྲུབས་ཤིང་དེ་ལས་དེ་ཡི་ནི། །བསྟན་པ་ཁོ་ནར་ཐར་འདོད་འཇུག་ངོགས་སུ། །ངེས་
པ་གཏིང་ནས་རྙེད། ཅེས་གསུངས་པའི་ཕྱིར་ན་མ་ཁྱབ་སྟེ། །བསྟན་པ་སྐྱོན་མེད་དུ་གྲུབ་པ་དང་
བསྟན་པ་ཐར་འདོད་རྣམས་ཀྱིའཇུག་ངོགས་སུ་གྲུབ་པ་གཉིས་མི་འདྲ་པའི་ཕྱིར། དེར་ཐལ། བསྟན་
པ་སྐྱོན་མེད་ཅེས་པ་ལུང་ཚིག་སྔ་ཕྱི་དང་དངོས་ཤུགས་དང་། དོན་གོང་འོག་མི་འགལ་བར་གནས་
བ་ལ་བྱ་ཞིང་། བསྟན་པ་ཐར་འདོད་རྣམས་ཀྱི་འཇུག་ངོགས་ཞེས་པ་ནི་རྣམ་གྲོལ་དོན་དུ་གཉེར་བའི་
གདུལ་བྱ་རྣམས་སངས་རྒྱས་ཐུགས་རྗེ་ཅན་གྱི་བསྟན་པ་ཁོ་ནར་འཇུག་རིགས་པར་མ་ཟད། གཞན་
མུ་སྟེགས་པ་སོགས་ཀྱི་བསྟན་པ་ལ་འཇུག་མི་རིགས་ཞེས་བ་དེ་ཡིན་པས་དེ་གཉིས་མི་འདྲ་བ་ཡིན་
པའི་ཕྱིར།དེས་ན་བསྟན་པ་སྐྱོན་མེད་དུ་གྲུབ་ནས་སྟོན་པ་ཚད་མའི་སྐྱེས་བུར་གྲུབ་དགོས་བ་དེ་
བརྟེན་ནས་བསྟན་པ་ཐར་འདོད་རྣམས་ཀྱི་འཇུག་ངོགས་སུ་ངེས་བ་རྙེད་དགོས་སོ། །གཉིས་པ་
ལ་གསུམ། ཚད་མ་མདོའི་མཆོད་བརྗོད་ཀྱི་དོན་བཤད་པ་དང་། དེ་ཚད་མ་གྲུབ་པའི་ལེའུ་ལས་
བསྟན་ཚུལ་དང་། སྟོན་པ་ཚད་མར་བསྒྲུབ་པའི་རིགས་པ་དངོས་བཤད་པའོ། །དང་བོ་ནི། ཚད་མ་
མདོ་ལས། ཚད་མར་གྱུར་བ་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་ལ་ཕྱག་འཚལ་
ལོ། །ཞེས་གསུངས་བའི་ཚིག་རྐང་འདི་གཉིས་ཀྱིས་རང་ཅག་གི་སྟོན་པ་ལ་མཆོད་བརྗོད་མཛད་
ཅིང་དེ་དོན་ལྔར་བསྡུས་ནས་བསྟན་པ་ཡིན་ཏེ། ཚད་མར་གྱུར་བ་དང་། འགྲོ་ལ་ཕན་བཞེད་པ་དང་།
སྟོན་པ་དང་། བདེ་གཤེགས་དང་། སྐྱོབ་པའོ། །དེ་ཡང་། དང་བོ་གཏན་ལ་དབབ་བྱའི་གཞི་དང་།
ལྷག་མ་བཞི་ནི་གཏན་ལ་འབེབ་བྱེད་ཀྱི་ཆོས་སོ། །དེ་རྣམས་ལ་ནི་རྣམ་བཅད་ཀྱི་དགོས་བ་དང་
ཡོངས་གཅོད་ཀྱི་དགོས་བ་གཉིས་གཉིས་ཡོད་དེ། ཚད་མར་གྱུར་བ་ཞེས་བས་རྣམ་བཅད་ལ་གཞན་
ཕྱི་རོལ་མུ་སྟེགས་པའི་སྟོན་པ་སོགས་ཚད་མའི་སྐྱེས་བུ་མཐར་ཐུག་ཡིན་པ་དང་། དེ་རྣམས་ཀྱི་
བསྟན་པ་དེ་བསྟན་པ་སྐྱོན་མེད་ཡིན་པ་དང་། དེ་དག་གི་འདོད་པའི་ཚད་མ་སོགས་ཚད་མ་རྣམ་དག་
ཡིན་པ་བཅད་ནས། ཡོངས་གཅོད་ལ་རང་ཅག་གི་སྟོན་པ་ཐུགས་རྗེ་ཅན་དེ་ཚད་མའི་སྐྱེས་བུ་མཐར་
ཐུག་ཡིན་པ་དང་། དེའི་ལུང་རྟོགས་ཀྱི་བསྟན་པ་རིན་པོ་ཆེ་རྣམས་བསྟན་པ་སྐྱོན་མེད་ཡིན་པ་དང་།
དེའི་ལུང་ལས་བཤད་པའི་ཚད་མ་མངོན་སུམ་དང་ཚད་མ་རྗེས་དཔག་གཉིས་པོ་དེ་འཇུག་བྱའི་ཚད་
མ་རྣམ་དག་དང་། རྒྱུ་བསམ་པ་ཕུན་སུམ་ཚོགས་པའི་སྙིང་རྗེ་ཆེན་པོ་དང་། རྒྱུ་སྤོངས་པ་ཕུན་
29



གངས་ལྗོངས་ཤེས་རིག་ནོར་བུའི་སློབ་གླིང་།
སུམ་ཚོགས་བདག་མེད་རྟོགས་པའི་ཤེས་རབ་ཀྱིས་ཉམས་སུ་བླང་བྱའི་ལམ་རྣམ་དག་ཏུ་བསྟན་ཏོ། །
བདག་ཅག་གི་སྟོན་པ་ཐུགས་རྗེ་ཅན་དེ་ཚད་མའི་མཐར་ཐུག་ཏུ་གང་ལས་འཁྲུངས་ཚུལ་ནི། གྱུར་བ་
ཞེས་བས་བསྟན་ཏེ། དེས་ཀྱང་རྣམ་བཅད་ལ་གཞན་མུ་སྟེགས་སོགས་ཀྱི་སྟོན་པ་རྣམས་སྒྲུབ་བྱེད་
ཕུན་སུམ་ཚོགས་ཤིག་ལ་བརྟེན་ནས་ཚད་མའི་སྐྱེས་བུ་མཐར་ཐུག་ཏུ་བྱུང་བ་བཅད་ནས། ཡོངས་
གཅོད་ལ་རང་ཅག་གི་སྟོན་པ་ཐུགས་རྗེ་ཅན་དེ། སྒྲུབ་བྱེད་ཕུན་ཚོགས་ཤིག་ལ་བརྟེན་ནས་ཚད་མའི་
སྐྱེས་བུ་མཐར་ཐུག་ཏུ་འཁྲུངས་པ་དེ་བསྟན། རང་ཅག་གི་སྟོན་པ་དེ་སྒྲུབ་བྱེད་ཅིག་ལ་བརྟེན་ནས་
ཚད་མའི་སྐྱེས་བུ་མཐར་ཐུག་ཏུ་འཁྲུངས་ན། སྒྲུབ་བྱེད་དེ་གང་ཡིན་ཚུལ་ནི། འགྲོ་ལ་ཕན་བཞེད་པ་
དང་། སྟོན་པ་ཞེས་བས་བསྟན། དེས་ཀྱང་རྣམ་བཅད་ལ་གཞན་སེར་སྐྱ་སོགས་ཀྱི་སྟོན་པ་རྣམས་
རང་གི་རྒྱུར་གྱུར་བའི་བསམ་སྦྱོར་ཕུན་ཚོགས་ཉམས་སུ་བླངས་བ་ལ་བརྟེན་ནས་ཚད་མའི་སྐྱེས་
བུ་མཐར་ཐུག་ཏུ་འཁྲུངས་བ་དེ་བཅད་ནས་ཡོངས་གཅོད་ལ། རང་ཅག་གི་སྟོན་པ་ཐུགས་རྗེ་ཅན་
དེ། རང་གི་རྒྱུར་གྱུར་བའི་བསམ་སྦྱོར་ཕུན་ཚོགས་ཉམས་སུ་བླངས་བ་ལ་བརྟེན་ནས་ཚད་མའི་
སྐྱེས་བུ་མཐར་ཐུག་ཏུ་འཁྲུངས་བ་དེ་བསྟན། རང་ཅག་གི་སྟོན་པ་ཐུགས་རྗེ་ཅན་དེ་ལ་ཡོན་ཏན་ཇི་
ལྟ་བུ་མངའ་ཚུལ་ནི། བདེ་གཤེགས་སྐྱོབ་ཅེས་བས་བསྟན། དེས་ཀྱང་རྣམ་བཅད་ལ། གཞན་མུ་
སྟེགས་པ་སོགས་ཀྱི་སྟོན་པ་རྣམས། རང་དོན་ཕུན་ཚོགས་བདེ་གཤེགས་གཉིས་དང་། གཞན་དོན་
ཕུན་ཚོགས་གཟུགས་སྐུ་གཉིས་བརྙེས་བ་ལ་སོགས་པ་བཅད་ནས་ཡོངས་གཅོད་ལ། བདག་ཅག་
གི་སྟོན་པ་ཐུགས་རྗེ་ཅན་དེ། རང་དོན་ཕུན་ཚོགས་བདེ་བར་གཤེགས་པ་གཉིས་དང་། གཞན་དོན་
ཕུན་སུམ་ཚོགས་པ་གཟུགས་སྐུ་གཉིས་བརྙེས་བའི་སྐྱེས་བུ་མཐར་ཐུག་ཏུ་བསྟན་ཏོ། །དེ་ཡང་འགྲོ་
ལ་ཕན་བཞེད་པ་ཞེས་བས་སྙིང་རྗེ་ཆེན་པོ་དང་། སྟོན་པ་ཞེས་བས་བདག་མེད་རྟོགས་པའི་ཤེས་
རབ་དང་། བདེ་གཤེགས་ཞེས་བས་ཁྱད་པར་གསུམ་ལྡན་གྱི་སྤངས་རྟོགས་ཀྱི་བདེ་གཤེགས་གཉིས་དང་།
སྐྱོབ་ཅེས་བས་སྐྱོབ་བྱེད་ཚུལ་བསྟན་པ་ཡིན་ནོ། །སྟོན་པ་ཞེས་བས་བདག་མེད་རྟོགད་པའི་ཤེས་
རབ་ལ་སྟོན་པའི་མིང་གི་བསྟན་པ་ཡིན་ཏེ། བདག་ཅག་གི་སྟོན་པ་ཐུགས་རྗེ་ཅན་གྱིས་འགྲོ་བ་
སེམས་ཅན་རྣམས་སྡུག་བསྔལ་ལས་སྐྱོན་པར་བྱེད་པ་དེ། སྡུག་བསྔལ་ལས་སྒྲོལ་བའི་ཐབས་ཕྱིན་
ཅི་མ་ལོག་པར་སྟོན་པ་ལས་བྱུང་ཞིང་། དེ་ཡང་རང་གི་རྒྱུར་གྱུར་བའི་བདག་མེད་རྟོགས་པའི་ཤེས་
23



དཔྱད་རྩོམ་གཅེས་བཏུས།
དེ་
རབ་ཀྱི་སྟོབས་ལས་བྱུང་བའི་རྒྱུ་མཚན་གྱིས་ས་མིང་རྒྱུ
སེང་རྒྱུ་ལ་བཏགས་ནས་བསྟན་པ་ཡིན་ནོ། །དེ་
བཞིན་དུ་འགྲོ་བ་གཞན་སྡུག་བསྔལ་མཐའ་དག་ལས་སྐྱོབ་པར་བྱེད་པ་ལ། རང་ཉིད་སྡུག་བསྔལ་དེ་
དག་ལས་གྲོལ་བ་སྔོན་དུ་འགྲོ་དགོས་བ་ཤེས་བའི་ཆེད་དུ་ལུགས་འབྱུང་གི་སྐབས་སུ་བདེ་གཤེགས་
ལ་སྤངས་བའི་མིང་གིས་བསྟན་པ་དང་། འགྲོ་བ་གཞན་སྡུག་བསྔལ་མཐའ་དག་ལས་སྐྱོན་པར་
བྱེད་པ་ལ་སྐྱོབ་བྱེད་ཀྱི་ཐབས་དེ་དག་རང་ཉིད་ཀྱིས་ལེགས་པར་ཤེས་བ་སྔོན་དུ་འགྲོ་དགོས་བ་ཤེས་
པའི་ཆེད་དུ་ལུགས་ལྡོག་གི་སྐབས་སུ་བདེ་གཤེགས་དེ་ལ་རྟོགས་པའི་མིང་གིས་བསྟན་པ་ཡིན་ནོ། །
གཞན་ཡང་ཐེག་པ་ཆེ་ཆུང་གི་ལམ་གྱི་རིམ་པ་ཡང་བསྟན་པ་ཡིན་ཏེ། ལུགས་འབྱུང་གིས་ནི་གཙོ་བོ་
ཐེག་པ་ཆེན་པོའི་ལམ་གྱི་རིམ་པ་བསྟོན་པར་བྱེད་ལ། ལུགས་ལྡོག་གིས་གཙོ་བོར་ཐར་བ་ཐོབ་པར་
བྱེད་པའི་ཐེག་པ་ཐུན་མོང་གི་ལམ་གྱི་རིམ་པ་སྟོན་པར་བྱེད་པ་ཡིན་ཏེ། དེ་ཡང་འདི་ལྟར། ལུགས་
འབྱུང་གི་སྐབས་སུ་ཐམས་ཅད་མཁྱེན་པ་ཉིད། དང་བོར་ཐུགས་བསྐྱེད་པ་ནས་བཟུང་སྟེ། མཐར་
མངོན་པར་རྫོགས་པར་སངས་རྒྱས་པའི་བར་གྱི་རིམ་པ་དག་ལས་ཇི་ལྟར་གྲུབ་པའི་ཚུལ་གཙོ་བོར་
གཏན་ལ་འབེབ་པའི་ཕྱིར་དང་། གཙོ་བོར་ཐམས་ཅད་མཁྱེན་པ་ཐོབ་པར་བྱེད་པའི་ལམ་གྱི་རིམ་པ་
དེ་ཉིད་ལ་ཐེག་པ་ཆེན་པོའི་ལམ་གྱི་རིམ་པ་ཞེས་བརྗོད་པའི་ཕྱིར་རོ། །ལུགས་ལྡོག་གི་སྐབས་སུ་
ཐམས་ཅད་མཁྱེན་པ་དེས་འགྲོ་བ་སྡུག་བསྔལ་ལམ་སྐྱོབ་པའི་ཚུལ་ཇི་ལྟ་བུ་ཞེ་ན། བདེན་པ་བཞིའི་
བླང་དོར་བསྟན་པའི་སྒོ་ནས་འགྲོ་བ་སྡུག་བསྔལ་ལས་སྐྱོབ་པར་བྱེད་པ་ཡིན་ནོ། །ཞེས་བཤད་ནས།
འོ་ན་བཅོམ་ལྡན་འདས་ཀྱི་གསུང་རབ་ལས་བཤད་པའི་བདེན་པ་བཞིའི་ཚུལ་ནི་ཇི་ལྟ་བུ། དེ་དག་
ལས་བླངས་དོར་བྱས་བས་ཐར་བ་ཇི་ལྟར་འཐོབ་པའི་ཚུལ་རྒྱས་པར་གཏན་ལ་འབེབ་པའི་ཕྱིར་དང་།
གཞན་སྐྱོབ་པའི་རྟགས་ཀྱིས་བདེ་གཤེགས་དཔོག་པ་སོགས་ཀྱི་རྟགས་སྦྱོར་གྱི་རིམ་པ་ཙམ་ཞིག་མ་
གཏོགས། ཐེག་པ་ཆེན་པོའི་ལམ་ཉམས་སུ་ལེན་ཚུལ་གྱི་རིམ་པ་རྒྱས་པར་མ་བསྟན་པའི་ཕྱིར་རོ། །
དེ་བས་ན་ལུགས་འབྱུང་གིས་ཐམས་ཅད་མཁྱེན་པ་ཐོབ་པར་བྱེད་པའི་ལམ་གྱི་རིམ་པ་གཙོ་བོར་
འཆད་ལ། ལུགས་ལྡོག་གིས་ཐར་བ་ཐོབ་པར་བྱེད་པའི་ལམ་གྱི་རིམ་པ་གཙོ་བོར་འཆད་དོ་ཞེས་
བྱ་བ་འདི་གྲུབ་པ་ཡིན་ནོ། །ཞེས་གསུངས་བའི་ཕྱིར། ཚད་མར་གྱུར་བ་ཞེས་སོགས་ཀྱི་རྐང་
བ་གཉིས་པོ་འདི་ལ་བརྟེན་ནས་ཐེག་པ་ཆེན་པོའི་དབང་དུ་བྱས་པའི་དཀོན་མཆོག་གསུམ་དང་།
3）



གངས་ལྗོངས་ཤེས་རིག་ནོར་བུའི་སློབ་གླིང་།
ཐེག་པ་དམན་པ་དང་འབྲེལ་བའི་དཀོན་མཆོག་གསུམ་ཡང་ལེགས་པར་གྲུབ་སྟེ། ལུགས་འབྱུང་ལ་
བརྟེན་ནས་དང་བོ་དང་། ལུགས་ལྡོག་ལ་བརྟེན་ནས་གཉིས་པ་ལེགས་པར་གྲུབ་པའི་ཕྱིར་ཏེ། ཡང་
དེ་ཉིད་ལས། དེ་ལྟར་ན་ལུགས་འབྱུང་གིས་ཐེག་པ་ཆེན་པོའི་དཀོན་མཆོག་གསུམ་ཡང་ལེགས་པར་
གྲུབ་པ་ཡིན་ཏེ། ཐམས་ཅད་མཁྱེན་པ་དང་། སྤངས་བ་ཁྱད་པར་གསུམ་ལྡན་གྱི་ངོ་བོ་ཉིད་ཀྱི་སྐུ་ནི།
ཐེག་ཆེན་གྱི་སངས་རྒྱས་དཀོན་མཆོག་ཡིན་ལ། འགྲོ་བ་མཐའ་དག་བསྒྲལ་བར་འདོད་པའི་སྙིང་རྗེ་
ཆེན་པོས་ཀུན་ནས་བསླངས་ཏེ། བདག་མེད་མངོན་སུམ་དུ་རྟོགས་པའི་ཤེས་བར་ཐབས་དང་བཅས་
བ་ཡུན་རིང་དུ་གོམས་པར་བྱེད་པའི་བྱང་ཆུབ་སེམས་དཔའ་དག་ནི། ཐེག་ཆེན་གྱི་དགེ་འདུན་
དཀོན་མཆོག་ཡིན་ཞིང་། སྙིང་རྗེ་ཆེན་པོ་དང་། ཐེག་པ་ཆེན་པོའི་སེམས་བསྐྱེད་ལ་སོགས་པའི་
ཐབས་རྒྱ་ཆེན་པོ་དག་གིས་ཟིན་པའི་བདག་མེད་མངོན་སུམ་དུ་རྟོགས་པའི་ཤེས་རབ་ནི། ཐེག་ཆེན་
གྱི་ཆོས་དཀོན་མཆོག་ཡིན་པའི་ཕྱིར་རོ། །དེ་བཞིན་དུ་ལུགས་ལྡོག་གིས་ཐེག་པ་དམན་པ་དང་
འབྲེལ་བའི་དཀོན་མཆོག་གསུམ་ཡང་ལེགས་པར་གྲུབ་པ་ཡིན་ཏེ། གྲོལ་བ་དོན་གཉེར་ལ། བདེན་
བཞིའི་བླང་དོར་ཕྱིན་ཅི་མ་ལོག་པར་སྟོན་པའི་ཐམས་ཅད་མཁྱེན་པ་ནི། ཐེག་དམན་གྱི་རིགས་ཅན་
དག་གི་ཡང་སྐྱབས་ཀྱི་མཐར་ཐུག་པའི་སངས་རྒྱས་དཀོན་མཆོག་ཡིན་ཞིང་། གང་ཟག་གི་བདག་
མེད་མངོན་སུམ་དུ་རྟོགས་པའི་ཤེས་རབ་ཀྱི་སྡུག་བསྔལ་དང་ཉོན་མོངས་པ་འགགས་པའི་འགོག་པ་
ཙམ་ཞིག་མངོན་དུ་བྱས་པའི་འཕགས་པ་དག་ནི་ཐེག་དམན་གྱི་དགེ་འདུན་དཀོན་མཆོག་ཡིན་ལ།
སྙིང་རྗེ་ཆེན་པོ་སོགས་ཀྱིས་མ་ཟིན་པར་རང་རྒྱུང་ཀྱི་སྡུག་ཀུན་འགོག་པའི་ཐབས་ཙམ་དུ་གྱུར་བའི་
གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་རབ་སྤངས་བ་དང་བཅས་བ་དག་ནི་ཐེག་
དམན་གྱི་ཆོས་དཀོན་མཆོག་ཡིན་པའི་ཕྱིར་རོ། །ཞེས་གསུངས་པའི་ཕྱིར། སྤངས་བ་བདེ་
གཤེགས་དང་། རྟོགས་པ་བདེ་གཤེགས་གཉིས་ཀ་ཁྱད་པར་གསུམ་རེ་དང་ལྡན་པ་ཡིན་པས།
སྤངས་བ་བདེ་གཤེགས་ཀྱི་ཁྱད་པར་གསུམ་ནི། ལེགས་པར་སྤངས་པ་དང་། མི་ལྡོག་པར་སྤངས་
བ་དང་། མ་ལུས་བར་སྤངས་པ་གསུམ་སྟེ། དེ་རྣམས་ཀྱང་རིམ་པ་བཞིན་དུ། ཕྱི་རོལ་བ་དང་།
རྒྱུན་ཞུགས་སྲིད་པ་ལན་བདུན་པ་དང་། ཉན་རང་དགྲ་བཅོམ་པ་ལས་ཁྱད་པར་དུ་བྱས་བའོ། །དེ་
ཡང་ཡིན་ཏེ། དོན་གསུམ་ཉེ་བར་བླངས་པར་བྱའོ། །ནས། དོན་གསུམ་པོ་དེ་ཡང་ཕྱི་རོལ་བའི་
32



དཔྱད་རྩོམ་གཅེས་བཏུས།
འདོད་ཆགས་དང་བྲལ་བ་དང་། སློབ་པ་དང་མི་སློབ་པ་རྣམས་ལས། རང་དོན་ཕུན་སུམ་ཚོགས་པ་
ཁྱད་པར་དུ་བྱ་བའི་ཕྱིར་རོ། །ཞེས་དང་། ཀུན་མཁྱེན་རྣམ་འགྲེལ་ལེའུ་གཉིས་བའི་མཐའ་དཔྱོད་
ལས། སྡུག་བསྔལ་ཀྱི་རྒྱུ་བག་ཆགས་དང་བཅས་བ་སྤངས་བ་ཆོས་ཅན། བདེ་གཤེགས་ཉིད་ཡིན་
ཏེ། ལེགས་པར་སྤངས་པ་དང་། སླར་མི་ལྡོག་པར་སྤངས་བ་དང་། མ་ལུས་བ་སྤངས་བའི་ཡོན་ཏན་
གསུམ་ལྡན་གྱི་སྤངས་བ་མཐར་ཐུག་ཡིན་པའི་ཕྱིར། ཞེས་དང་། ཡང་དེ་ཉིད་ལས། ཐུབ་དབང་གི་
སྤངས་བ་ཆོས་ཅན། ལེགས་པར་སྤངས་བ་ཡིན་ཏེ། སྡུག་བདེན་གྱི་རྟེན་མི་བྱེད་པའི་ཕྱིར། འདིས་
ཕྱི་རོལ་བའི་ཐར་བ་ལས་ལྷག་ཚུལ་བཤད། རྩ་བར། སྡུག་བསྔལ་རྟེན་མིན་ཕྱིར། ལེགས་ཡིན་
ཞེས་གསུང་བའི་ཕྱིར། དེ་ཆོས་ཅན། སླར་མི་ལྡོག་པར་སྤངས་བ་ཡིན་ཏེ། བདག་ལྟའི་ས་བོན་
སྤངས་བའི་ཕྱིར། འདིས་ཉན་རང་སློབ་པ་འཁོར་བར་སྐྱེ་ཡང་དགྲ་བཅོམ་པ་མི་སྐྱེ་ཚུལ་བཤད། རྩ་
བར། བདག་ལྟའི་ས་བོན་སྤངས་བའི་ཕྱིར། སླར་མི་གཤེགས་པ་ཉིད་ཡིན་ནོ། །ཞེས་གསུངས་བའི་
ཕྱིར། དེ་ཆོས་ཅན། སྒོ་གསུམ་གྱི་གནས་ངན་ལེན་མ་ལུས་བ་སྤངས་བ་ཡིན་ཏེ། ཉོན་མོངས་ཅན་
དང་ཉོན་མོངས་ཅན་མ་ཡིན་པའི་མི་ཤེས་བ་གཉིས་བག་ཆགས་དང་བཅས་བ་མ་ལུས་བ་བསྐལ་ཆེན་
གྲངས་མེད་གསུམ་དུ་ཚོགས་གཉིས་ལ་གོམས་པར་བྱས་པའི་སྟོབས་ཀྱིས་སྤངས་བའི་ཕྱིར། རྩ་
བར། ལུས་ངག་སེམས་ཀྱི་གནས་ངན་ལེན། ནས། གོམས་ཕྱིར་མ་ལུས་སྤངས་བ་ཉིད། ཞེས་
གསུངས་བའི་ཕྱིར། ཞེས་གསུངས། རྟགས་པ་བདེ་གཤེགས་ཀྱི་ཁྱད་པར་གསུམ་ནི། དེ་ཁོ་ན་ཉིད་
མཁྱེན་བ་དང་། མཁྱེན་བ་བརྟན་པ་དང་། མ་ལུས་བར་མཁྱེན་པ་དང་གསུམ་ཡིན་ཏེ། དེ་ཡང་རིམ་
པ་བཞིན་དུ། ཕྱི་རོལ་བ་དང་། སློབ་པ་དང་
། ཉན་རང་དགྲ་བཅོམ་པ་རྣམས་ལས་ཁྱད་པར་དུ་བྱས་
པའི་ཕྱིར། དེ་ཡང་ཡིན་ཏེ། རྣམ་འགྲེལ་ཐར་ལམ་གསལ་བྱེད་ལས། བཅོམ་ལྡན་འདས་ཆོས་ཅན།
དེ་ཁོ་ན་ཉིད་མཁྱེན་པ་ཡིན་ཏེ། བདེན་བཞིའི་གནས་ཚུལ་མཐའ་དག་མངོན་སུམ་དུ་གཟིགས་པའི་
ཕྱིར། མཁྱེན་པ་བརྟན་པ་ཡིན་ཏེ། ཁྱོད་ཀྱིས་བདེན་བཞིའི་གནས་ལུགས་བསྟན་པ་གང་ཞིག ཁྱོད་
ཀྱིས་དེ་ལྟར་བསྟན་པའི་གསུང་རབ་ཀུན་ལ་སྔ་ཕྱི་དངོས་ཤུགས་འགལ་བ་སོགས་ཅུང་ཟད་ཀྱང་མེད་
པའི་ཕྱིར། མ་ལུས་པའི་ཁྱད་པར་མཁྱེན་པར་གྲུབ་སྟེ། མངོན་མཐོ་ངེས་ལེགས་ཀྱི་ཐབས་ཀྱི་ཆ་
ཐམས་ཅད་མངོན་སུམ་དུ་གཟིགས་པའི་ཕྱིར། ཞེས་དང་། ཡང་དེ་ཉིད་ལས། དེས་ན་ཕྱི་རོལ་བ་
32



གངས་ལྗོངས་ཤེས་རིག་ནོར་བུའི་སློབ་གླིང་།
དང་སློབ་པ་དང་ཉན་རང་དགྲ་བཅོམ་པ་ལ་སོགས་མི་སློབ་པ་ལས་རྟོགས་པ་ལྷག་པ་ཡིན་ཏེ། རིམ་པ་
བཞིན་དུ་དེ་ཁོ་ན་ཉིད་མཁྱེན་པ་སོགས་དེའི་ཕྱིར། ཞེས་གསུངས་པའི་ཕྱིར། གཉིས་པ་དེའི་དོན་
ཚད་མ་གྲུབ་པའི་ལེའུ་ལས་འཆད་ཚུལ་ནི། དེ་ཡང་ཚད་མ་ཞེས་པའི་དོན་འཆད་པའི་སྒོ་ནས་བདག་
ཅག་གི་སྟོན་པ་ཚད་མའི་སྐྱེས་བུ་མཐར་ཐུག་ཏུ་བསྒྲུབ་པའི་སྒྲུབ་བྱེད་དཔེ་དང་བཅས་དེ་འཆད་པ་ལ།
ཞེས་བ་ནས། དེ་ལྡན་བཅོམ་ལྡན་ཚད་མ་ཉིད། ཞེས་བའི་བར་བྱུང་། གྱུར་བ་ཞེས་པའི་དོན་འཆད་
པའི་སྒོ་ནས་བདག་ཅག་གི་སྟོན་པ་ཚད་མའི་སྐྱེས་བུ་མཐར་ཐུག་ཏུ་བསྒྲུབ་པའི་སྒྲུབ་བྱེད་མདོར་
བསྟན་གྱི་ཚུལ་གྱིས་བསྟོན་པ་ལ། མ་སྐྱེས་བ་ནི་བཟློག་དོན་དུ། །ཞེས་བ་ནས། ཚུར་ཤོག་བྱ་རྒོད་
བརྟེན་པར་གྱིས། ཞེས་བའི་ཞལ་ནས། བསྐལ་བ་དུ་མར་སྙིང་རྗེ་ཆེན་པོ་སོགས་གོམས་པ་མཐར་
ཕྱིན་པའི་སྐྱེས་བུ་དེ། བདག་ཅག་གི་སྟོན་པ་བཅོམ་ལྡན་འདས་ཚད་མའི་སྐྱེས་བུར་སྒྲུབ་པའི་སྒྲུབ་
བྱེད་དུ་བསྟན་པའི་སྒོ་ནས། འགྲོ་ལ་ཕན་བཞེད་པ། ཞེས་པའི་དོན་འཆད་པར་བྱེད་པ་ལ། སྒྲུབ་
བྱེད་ཐུགས་རྗེ་གོམས་ལས་དེ། །ཞེས་པ་ནས། ཆགས་བྲལ་ཆགས་དང་ཡིད་ལོག་བཞིན། །ཞེས་
པའི་བར་བྱུང་། བྱང་འཕགས་ཀྱི་རྒྱུད་ཀྱི་ཕ་རོལ་ཏུ་ཕྱིན་པ་དྲུག་གི་ཉམས་ལེན་དེ། འབྲས་བུའི་སྟོན་
པ་ཐོབ་བྱེད་ཀྱི་ཐབས་ཀྱི་གཙོ་བོ་ཡིན་པས། དེ་ལ་སྟོན་པ་ཞེས་པའི་མིང་བཏགས་ནས་བསྟན་པའི་
སྒོ་ནས་སྟོན་པ་ཞེས་པའི་དོན་འཆད་པ་ལ། བརྩེ་ལྡན་སྡུག་བསྔལ་གཞོམ་པའི་ཕྱིར། ཞེས་པ་ནས།
གཉིས་བོ་འདི་ནི་རྒྱུ་རུ་བཤད། །ཅེས་པའི་བར་བྱུང་། ཁྱད་པར་གསུམ་ལྡན་གྱི་སྤངས་པ་མཐར་
ཐུག་འདིར་བསྟན་གྱི་བདེ་བར་གཤེགས་པར་བསྟན་པའི་སྒོ་ནས། བདེར་གཤེགས་ཞེས་པའི་དོན་
འཆད་པ་ལ། རྒྱུ་སྤངས་ཡོན་ཏན་གསུམ་བདེ་གཤེགས། །ཞེས་པ་ནས། དེ་ཤེས་བ་ཡང་གྲུབ་པ་
ཡིན། །ཞེས་པའི་བར་བྱུང་། སྐྱོབ་པ་ཞེས་པའི་དོན་འཆད་པ་ལ། སྐྱོད་པ་ཉིད་གཟིགས་ལམ་
གསུངས་པ། །ཞེས་སོགས་རྐང་བ་བཞི་བྱུང་། དེའི་དོན་བསྡུ་འཆད་པ་ལ། དེ་ཕྱིར་ཚད་མ་ཡིན་
ཞེས་པ་འདི་བྱུང་། འདིའི་ཡན་ཆད་ཀྱི་ལུགས་འབྱུང་གི་སྒོ་ནས་འཆད་ཚུལ་དེ་སོང་ནས། ད་
ལུགས་ལྡོག་གི་སྒོ་ནས་འཆད་པ་ལ། བདག་ཅག་གི་སྟོན་པ་ཐུགས་རྗེ་ཅན་དེས། བདེན་པ་བཞིའི་
གནས་ལུགས་ཕྱིན་ཅི་མ་ལོག་པར་སྟོན་པས་ན། དེ་ལ་སྐྱོབ་པ་ཞེས་བརྗོད་ཅིང་། བདེན་པ་བཞིའི་
གནས་ལུགས་ཇི་ལྟར་སྟོན་ན་སྡུག་བསྔལ་བདེན་པ་དང་། ཀུན་འབྱུང་བདེན་པ་གཉིས་དོར་བྱ་དང་།



དཔྱད་རྩོམ་གཅེས་བཏུས།
འགོག་བདེན་དང་ལམ་བདེན་གཉིས་ཉམས་སུ་བླང་བྱར་བསྟན་པ་ཡིན་ཞིང་། གང་ཟག་གི་བདག་
འཛིན་གྱི་དབང་གིས་འཁོར་བར་འཁོར་བས་དེ་འཁོར་བའི་རྩ་བ་དང་། གང་ཟག་གི་བདག་མེད་
མངོན་སུམ་དུ་རྟོགས་པའི་མཁྱེན་པ་དེ་གྲོལ་བྱེད་ཀྱི་ལམ་རྣམ་དག་ཏུ་བསྟན། གཞན་སྡེ་གྲངས་ཅན་
པའི་སྤྱི་གཙོ་དང་། རྣམ་འགྱུར་རྣམས་ཀྱི་འཇུག་རིམ་ཤེས་པ་ལ་བརྟེན་ནས་ཐར་བ་ཐོབ་པར་འཛིན་
པའི་བློ་དང་། རིགས་པ་ཅན་གྱིས་ལྷ་དབང་ཕྱུག་ཆེན་པོས་དབང་བསྐུར་བྱས་པ་ལ་བརྟེན་ནས་ཐར་
བ་ཐོབ་པར་འཛིན་པའི་བློ་དང་། མུ་སྟེགས་གཅེར་བུ་བས། ཟས་གཅོད་པ་སོགས་དཀའ་ཐུབ་
བསྟེན་པ་དང་། མེ་ལྔ་བརྟེན་པ་སོགས་ལ་བརྟེན་ནས་ཐར་བ་ཐོབ་པར་འཛིན་པའི་བློ་དང་། ཕྱི་རོལ་
བྱེ་བྲག་པས། དབང་སོགས་བདག་གི་བ་སོགས་སྡུག་བསྔལ་དུ་སྒོམ་པ་ལ་བརྟེན་ནས་ཐར་བ་ཐོབ་
པར་འཛིན་པའི་བློ་སོགས་གྲོལ་ལམ་ཡིན་པ་བཀག་པའི་སྒོ་ནས་སྐྱོབ་ཅེསདོན་བསྡུ་འཆད་པར་བྱེད་
པ་ལ། ཡང་ན་སྐྱོབ། བདེན་པ་བཞི་ནི་སྟོན་མཛད་པའོ། །ཞེས་པ་ནས། བདེ་བ་ལས་ཀྱང་འདོད་མི་
འགྱུར། །ཞེས་པའི་བར་བྱུང་། ཁྱད་ཆོས་གསུམ་ལྡན་གྱི་རྟོགས་པ་མཐར་ཐུག་དེ་འདིར་བསྟན་གྱི་
བདེ་གཤེགས་སུ་བསྟན་པའི་སྒོ་ནས་བདེར་གཤེགས་ཞེས་པའི་དོན་འཆད་པར་བྱེད་པ་ལ། སྐྱོབ་
ལས་དེ་ཉིད་དང་བརྟན་དང་། ཞེས་པ་ནས། མི་སློབ་ལས་ལྷག་ཅེས་པའི་བར་བྱུང་། སྟོན་པ་ཞེས་
པའི་དོན་འཆད་པ་ལ། དེའི་ཕྱིར། གཞན་དོན་མཁྱེན་སྦྱོར་དེ་སྟོན་པ། །ཞེས་པ་འདི་བྱུང་། འགྲོ་ལ་
ཕན་བཞེད་པ། ཞེས་པའི་དོན་འཆད་པ་ལ། དེ་ལས་བརྩེ་ཡིན་གཞན་དོན་དོར། །ཞེས་སོགས་རྐང་
བ་གཉིས་བྱུང་། ཚད་མར་གྱུར་བ་ཞེས་པའི་དོན་འཆད་པ་ལ། བརྩེ་བས་ལེགས་དང་ཡེ་ཤེས་ལས།
ཞེས་པ་ནས། གང་ཕྱིར་དེས་ན་ཚད་མ་ཉིད། །ཞེས་པའི་བར་གསུངས། དེ་དག་གི་དོན་བསྡུས་ཏེ་
རང་ཅག་གི་སྟོན་པ་ཐུབ་པའི་དབང་བོ་དེ་ཚད་མ་དང་འདྲ་བའི་སྒོ་ནས་བསྟོད་པའི་དགོས་བ་དེ་འཆད་
པ་ལ། དེ་ལྟའི་དངོས་དོན་བསྟོད་པ་ནི། །ཞེས་པ་ནས། བསྟན་ཕྱིར་དེ་ཡང་གསལ་བར་བཤད།
ཅེས་པའི་བར་གསུངས་སོ། །གསུམ་པ་ལ་གཉིས། ལུགས་འབྱུང་གི་རིགས་པ་བཤད་པ་དང་།
ལུགས་ལྡོག་གི་རིགས་པ་བཤད་པའོ། །དང་བོ་ནི། ཀུན་མཁྱེན་གྱི་རྒྱུ་མེད་པར་འདོད་པའི་ཆད་
པར་སྨྲ་བ་རྣམས་ན་རེ། ཚད་མའི་སྐྱེས་བུའམ་ཐམས་ཅད་མཁྱེན་པ་ཡོད་པར་འདོད་པ་མི་འཐད་དེ།
ཐམས་ཅད་མཁྱེན་པ་ཡིན་ན་ལྐོག་གྱུར་གྱི་དོན་མ་ལུས་པ་ཤེས་དགོས་པས་དེའི་སྒྲུབ་བྱེད་མེད་པའི་
34



གངས་ལྗོངས་ཤེས་རིག་ནོར་བུའི་སློབ་གླིང་།
ཅུང་
ཕྱིར་ཏེ། སྐྱེ་བ་གཅིག་ལ་ཐམས་ཅད་མཁྱེན་པ་འགྲུབ་མི་སྲིད་ལ་སྐྱེ་བ་དུ་མར་གོམས་པ་ལས་འགྲུབ་
པ་ཡང་མི་འཐད་དེ། སྐྱེ་བ་སྔ་ཕྱི་མེད་པ་དང་། བརྩེ་བ་སྙིང་རྗེ་ཆེན་མོ་སོགས་ཡུན་རིང་གོམས་པས་
བོ་གོང་འཕེལ་དུ་འགྲོ་ན་ཡག་མཐའ་མེད་དུ་འཕེལ་མི་ཐུབ་སྟེ། གོམས་ཐམས་ཅད་ཚད་
ངེས་བ་ཅན་ཡིན་པའི་ཕྱིར། དཔེར་ན། མཆོངས་དང་ཆུའི་དྲོད་བཞིན། མཆོངས་ལ་ཅི་ཙམ་གོམས་
ཀྱང་རྒྱང་གྲགས་སུ་མི་འཕེལ་བ་དང་། ཆུའི་དྲོད་ཅི་ཙམ་བསྐོལ་ནའང་མེའི་རང་བཞིན་དུ་མི་འགྱུར་
བར་ཧ་ཅང་བསྐོལ་དྲགས་ན་སྐམ་འགྲོ་བའི་ཕྱིར་ཟེར། རྩ་བ་ལས། གོམས་ལས་ཁྱད་པར་འགྱུར་ན་
ཡང་། མཆོངས་དང་ཆུའི་དྲོད་བཞིན་དུ། །རང་བཞིན་ལས་འདས་མིན་ཞེ་ན། །ཞེས་བྱུང་། དེ་མི་
འཐད་དེ། མཆོངས་བ་དང་ཆུའི་དྲོད་རྟེན་མི་བརྟན་པ་དང་སླར་ཡང་འབད་རྩོལ་བསྐྱར་མ་ལ་ལྟོས་
པས་ན་མཐའ་མེད་དུ་མི་འཕེལ་བ་དང་། བརྩེ་བ་དང་ཤེས་རབ་སོགས་ཀྱི་རྟེན་བརྟན་པ་དང་འབད་
རྩོལ་བསྐྱར་བ་ལ་མི་ལྟོས་པའི་སེམས་ཀྱི་ཡོན་ཏན་ཡིན་པས་མཐའ་མེད་དུ་འཕེལ་བ་ཡིན་ནོ། །ཀུན་
མཁྱེན་རྣམ་འགྲེལ་ལེ འུ་གཉིས་པའི་མཐའ་དཔྱོད་ལས། །གཉིས་བ་ལ་ལན་ཡོད་དེ། དཔེ་མི་
མཚུངས་པ་དང་། དེ་ལ་རྩོད་པ་སྤོང་བ་གཉིས་ཡོད་པའི་ཕྱིར། དང་བོ་ཡོད་དེ། བརྩེ་སེམས་མཐའ་
མེད་དུ་འཕེལ་བའི་རྒྱུ་ངོས་གཟུང་དུ་ཡོད་པ་གང་ཞིག་དེ་མཆོང་བ་དང་ཆུའི་དྲོད་ལ་མེད། བརྩེ་བ་
དང་སོགས་སྒྲས་བསྟན་པའི་ཤེས་རབ་ཏིང་འཛིན་རྣམས་ལ་ཡོད་པའི་ཕྱིར། དང་བོ་གྲུབ་སྟེ། བརྩེ་
བ་དང་ཤེས་རབ་ཆོས་ཅན། ཁྱོད་མཐའ་མེད་དུ་མི་འཕེལ་བ་མ་ཡིན་ཏེ། ཁྱེད་རྟེན་བརྟན་པ་དང་
གོམས་ཟིན་འབད་རྩོལ་སླར་བསྐུར་བ་ལ་ལྟོས་མི་དགོས་པའི་སེམས་ཀྱི་ཡོན་ཏན་ཡིན་པའི་ཕྱིར།
ཞེས་པའི་རྟགས་ཀྱིས་གྲུབ་པའི་ཕྱིར་དང་། རྟེན་མི་བརྟན་པ་མཐའ་མེད་དུ་མི་འཕེལ་ཡང་ཁྱེད་རྟེན་
བརྟན་པའི་སེམས་ཀྱི་ཡོན་ཏན་ཡིན་པའི་ཕྱིར་རོ། །རྩ་བར། བྱས་ཏེ་གལ་ཏེ་སླར་ཡང་ནི། འབད་
རྩོལ་ལ་ནི་ལྟོས་འགྱུར་རམ། །རྟེན་མི་བརྟན་པ་ཉིད་འགྱུར་ན། །ཁྱད་པར་དག་ནི་མི་འཕེལ་ན། །རང་
བཞིན་དེ་འདྲ་མ་ཡིན་ཏེ། །ཞེས་གསུངས་པའི་ཕྱིར། གཉིས་པ་གྲུབ་སྟེ། མཆུང་དང་ཆུའི་དྲོད་རྟེན་
མི་བརྟན་པ་དང་སླར་ཡང་འབད་བརྩོན་ལ་ལྟོས་པ་ཅན་ཡིན་པས་ན་མཐའ་མེད་དུ་མི་འཕེལ་བའི་ཕྱིར།
རྩ་བར། དེ་ལ་ཕན་འདོགས་ནུས་བ་པ་རྣམས། །མིན་ཕྱིར། ཞེས་གསུངས་བའི་ཕྱིར། གསུམ་པ་
གྲུབ་སྟེ། བརྩེ་བ་དང་ཤེས་རབ་སོགས་རྟེན་བརྟན་པ་དང་གོམས་ཟིན་སླར་བསྐྱར་མི་དགོས་བས་ན་
དུ



དཔྱད་རྩོམ་གཅེས་བཏུས།
ངང་ངམ་ཤུགས་ཀྱིས་མཐའ་མེད་དུ་འཕེལ་བའི་ཕྱིར། གང་ཚེ་བྱས་གྱུར་བ། ཡང་རྩོལ་ལ་ལྟོས་མི་
འགྱུར་ན། །ནས། བརྩེ་བ་ལ་སོགས་བློ་དེ་དག །གོམས་པར་གྱུར་ན་གང་ན་གནས། །ཞེས་
གསུངས་བའི་ཕྱིར། ཞེས་གསུངས། རྟེན་བརྟན་པ་ནི་སེམས་གསལ་རིག་ཙམ་ཡིན་ལ། དེ་ཡང་
བརྟན་པ་ཡིན་ཚུལ་ནི་རིག་པ་ཙམ་གྱི་ཡ་མཐའ་དང་མ་མཐའ་མེད་པས་སོ། །སྡེ་བདུན་ཡིད་ཀྱི་མུན་
སེལ་ལས། རྟེན་ནི་སེམས་གསལ་རིག་ཙམ་ཡིན་ལ། དེ་བརྟན་པར་གང་གིས་སྒྲུབ་ན། རིག་པ་
ཙམ་གྱིས་ཡ་མཐའ་མཐའ་ཐུག་མེད་དུ་སྒྲུབ་པའི་སྒོ་ནས་ཡིན་ཏེ། ཞེས་གསུངས་བའི་ཕྱིར། རིག་
པའི་ཡ་མཐའ་དང་མ་མཐའ་ཡོད་མེད་བཤད་པ་ལ། སྐྱེ་བ་སྔ་ཕྱི་སྒྲུབ་བྱེད་དང་བདག་མེད་སྒྲུབ་བྱེད་
དང་། རྣལ་འབྱོར་མངོན་སུམ་སྒྲུབ་བྱེད་དང་། ཐར་བ་སྒྲུབ་བྱེད་སོགས་མང་དུ་ཡོད་ནའང་སྐྱེ་བ་སྔ་
ཕྱིའི་སྐོར་རགས་བསྡུས་ཙམ་འོག་ནས་འཆད་པར་འགྱུར་བའི་འདིར་མ་བཤད་ལ། གཞན་རྣམས་ཐོ་
ཙམ་འགོད་པ་ལ། འདི་ལྟར་བདག་མེད་སྒྲུབ་བྱེད་ཀྱི་རིག་པ་ནི། ཀུན་མཁྱེན་རྣམས་འགྲེལ་ལེའུ་
གཉིས་བ་ལས། གང་ཟག་ཆོས་ཅན། ཁྱེད་ཕུང་ལ་བཏགས་ཙམ་མ་ཡིན་པའི་རང་དབང་བ་མེད་དེ།
དེ་ལྟར་ཡོད་ན་ཚད་མས་དམིགས་སུ་རུང་བ་ལས་མ་དམིགས་པའི་ཕྱིར། ཞེས་པའི་རྟགས་ཀྱིས་
ལྷན་སྐྱེས་ཀྱི་ཞེན་ཡུལ་བཀག་པའི་བདག་མེད་མེད་གྲུབ་པའི་ཕྱིར། ཞེས་གསུངས་བའི་ཕྱིར། རྣལ་
འབྱོར་མངོན་སུམ་སྒྲུབ་བྱེད་དམ་བདག་མེད་རྟོགས་པའི་ཤེས་རབ་གོམས་བྱས་དོན་ལ་གསར་སྣང་
མཐའ་ཐུག་འགྱུར་རུང་དུ་སྒྲུབ་བྱེད་ནི། སྡེ་བདུན་ཡིད་ཀྱི་མུན་སེལ་ལས། བདག་མེད་རྟགས་པའི་
ཤེས་རབ་ཆོས་ཅན། ཁྱོད་གོམས་བྱེད་ཀྱི་ཡན་ལག་དང་མ་བྲལ་བར་གོམས་པར་བྱས་ན་གོམས་
བྱའི་ཡུལ་ལ་གསར་སྣང་རབ་ཀྱིས་མཐའ་ཐུག་ཐུག་པར་འགྱུར་ཏེ། ཁྱེད་རྟེན་བརྟན་གོམས་པར་
བྱས་ཟིན་འབད་བརྩོན་བསྐྱར་མ་ལ་མི་ལྟོས་པའི་སེམས་རྒྱུད་ཀྱི་ཆོས་ཡིན་པའི་ཕྱིར། དཔེར་ན།
འདོན་ཆགས་བཞིན་ཞེས་བ་རང་བཞིན་གྱིས་རྟགས་སོ། །ཞེས་གསུངས། ཐར་བ་སྒྲུབ་བྱེད་ཀྱི་
རིག་པ་ནི། ཀུནམཁྱེན་རྣམ་འགྲེལ་ལེའུ་གཉིས་བའི་མཐའ་དཔྱོད་ལས། རྡོར་ཏིང་ལ་གནས་བའི་
ཉན་ཐོས་ཀྱི་ཟག་བཅས་ཉེར་ལེན་གྱི་ཕུང་བོ་ཆོས་ཅན། ཁྱོད་ལ་མྱུར་དུ་ཟད་པ་ཡོད་དེ། ཁྱོད་རང་
གི་རྒྱུ་ལ་གནོད་བྱེད་གཉོན་པོ་སྟོབས་ལྡན་དང་དངོས་སུ་འཇུག་པ་ཡོད་པའི་ཕྱིར། དཔེར་ན་མེ་
སྟོབས་ལྡན་དང་ཉེ་བས་གྲང་འབྲས་སྤུ་ལོང་བྱེད་ཟད་པ་མཐོང་བ་བཞིན། །རྡོ་རྗེ་ལྟ་བུའི་ཏིང་ངེ་འཛིན་
36



གངས་ལྗོངས་ཤེས་རིག་ནོར་བུའི་སློབ་གླིང་།
ལ་གནས་པའི་ཉན་ཐོས་ཀྱི་ལེར་ལེན་ཕུང་བོའི་རྒྱུ་ལ་གནོད་བྱེད་གཉེན་པོ་སྟོབས་དང་བཅས་བའི་
སྐབས་ཡིན་པའི་ཕྱིར། ཞེས་རང་བཞིན་གྱི་རྟགས་ཡང་དག་གིས་གྲུབ་སྟེ། དེ་ཟད་པ་ཙམ་སྒྲུབ་ན་རྒྱུ་
འགལ་དམིགས་ཡིན་ཀྱང་དེ་ཟད་པ་ཡོད་པ་སྒྲུབ་པ་གཙོ་ཆེ་བས་མ་ཡིན་དགག་ཡིན་པས་རང་བཞིན་
རང་བཞིན་གྱི་རྟགས་ཡིན་པའི་ཕྱིར། ཞེས་དང་། གཞན་ཡང་རྗེའི་ལམ་སྒྲིགས་ལས། ཡང་ཐར་བ་
དང་ཐམས་ཅད་མཁྱེན་པའི་རང་ལྡོག་ནས་སྒྲུབ་པའི་ཚུལ་ཕྱོགས་ཙམ་བཤད་པར་བྱ་སྟེ། གང་རང་
གི་རྒྱུ་ལ་གནོད་བྱེད་སྟོབས་ལྡན་ཡོད་པ་དེ་ལ་ཟད་ཡོད་པས་ཁྱབ་སྟེ། དཔེར་ན་མེ་དང་ཉེ་བས་གྲང་
འབྲས་སྤུ་ལོང་བྱེད་ཟད་པ་མཐོང་བ་བཞིན། སྡུག་བསྔལ་གྱི་ཕུང་བོ་འདིའི་རྒྱུ་ལ་ཡང་གནོད་བྱེད་
སྟོབས་ལྡན་དམིགས་སོ། །ཞེས་བྱ་བ་ནི་རང་བཞིན་གྱིས་རྟགས་སོ། །ཞེས་བ་ནས། རྟགས་དེའི་
གྲུབ་དོན་སྡུག་བསྔལ་གཉེན་པོའི་སྟོབས་ཀྱིས་ཟད་པ་ནི་ཐར་ཞེས་བྱའོ། །ཞེས་གསུངས་བའི་ཕྱིར།
འདི་རྣམས་ཀྱི་མཚོན་ཙམ་བྱས་བ་ཡིན་གྱི་རྒྱས་བར་གཞན་ལས་ཤེས་པར་བྱའོ། །བསམ་པ་ཕུན་
ཚོགས་སོགས་རྒྱུ་སྔ་མ་སྔ་མ་ལས་འབྲས་བུ་ལྟ་བུ་ཕྱི་མ་ཕྱི་མ་རྣམས་འབྱུང་བར་སྒྲུབ་པའི་ལུགས་
འབྱུང་གི་སྦྱོར་བ་རྣམས་ནི། སྟོན་པ་སངས་རྒྱས་བཅོམ་ལྡན་འདས་ཆོས་ཅན། ཚད་མའི་སྐྱེས་བུ་
ཡིན་ཏེ། སྙིག་རྗེ་དང་ཐུགས་རྗེ་ཆེན་པོ་སོགས་བསམ་པ་ཕུན་ཚོགས་སྐལ་བ་གྲངས་མེད་གསུམ་དུ་
གོམས་པའི་སྐྱེས་བུ་ཡིན་པའི་ཕྱིར། རྩ་བ་ལས། སྒྲུབ་བྱེད་ཐུགས་རྗེ་གོམས་ལས་ཏེ། །ཞེས་
གསུངས་བ་ལྟ་བུའོ། །དེ་ཆོས་ཅན། ཚན་མའི་སྐྱེས་བུ་ཡིན་ཏེ། བདག་མེད་རྟོགས་པའི་སྦྱོར་བ་
ཕུན་ཚོགས་གྲངས་མེད་གསུམ་དུ་གོམས་པའི་སྐྱེས་བུ་ཡིན་པའི་ཕྱིར། དེ་དོན་ཕྱིར་ན་ཐབས་
གོམས་པ། །དེ་ཉིད་སྟོན་པ་ཡིན་པར་འདོད། །གྲུབ་ལས་དང་བོ་འབྱུང་བའི་ཕྱིར། །གཉིས་བོ་འདི་
དག་རྒྱུ་རུ་བཤད། །ཅེས་གསུངས་སོ། །དེ་ཆོས་ཅན། ཚད་མའི་སྐྱེས་བུ་ཡིན་ཏེ། སྤངས་བ་ཁྱད་
པར་གསུམ་ལྡན་གྱི་བདེ་བར་གཤེགས་པ་ཡིན་པའི་ཕྱིར། རྒྱུ་སྤངས་ཡོན་ཏན་གསུམ་བདེ་
གཤེགས། །ཉིད་ཡིན་སྡུག་བསྔལ་རྟེན་མིན་ཕྱིར། །ལེགས་ཡིན་དེ་ནི་བདག་མེད་པ། །མཐོང་
བའམ་སྦྱོར་བ་ལས་ཡིན་ནོ། །ཞེས་གསུངས་སོ། །དེ་ཆོས་ཅན། ཚད་མའི་སྐྱེས་བུ་ཡིན་ཏེ།
ལེགས་པར་གསུངས་བ་དང་བདེན་པར་གསུང་བའི་སྒོ་ནས་ཐར་འདོད་རྣམས་འཁོར་བ་དང་ངན་སོང་
ལས་སྐྱོབ་པར་མཛད་པའི་ཕྱིར། བརྩེ་བས་ལགས་དང་ཡེ་ཤེས་ལས། །བདེན་པ་གསུངས་མཛད་
37



དཔྱད་རྩོམ་གཅེས་བཏུས།
སྒྲུབ་བྱེད་བཅས། །དེ་གསུང་བར་ཡང་མངོན་སྦྱོར་ལྡན། །གང་ཕྱིར་དེས་ན་ཚད་མ་ཉིད། །ཅེས་སོ།
གཉིས་བ་ལ། གཞན་དག་ཀུན་མཁྱེན་ཤེས་བྱེད་ཀྱི་རྒྱུ་མེད་པར་འདོད་པ་དང་། ཀུན་མཁྱེན་ཡོད་
ཀྱང་དེ་ཐམས་ཅད་ཤེས་མཁན་མ་ཡིན་གྱི་ཐམས་ཅད་བྱེད་མཁན་ཡིན་པས་དེ་ལ་ཀུན་མཁྱེན་ཟེར་བ་
དང་། འཇིག་རྟེན་མ་ལུས་བ་བྱེད་པ་བོ་རྟགས་པ་རང་བྱུང་གི་དབང་ཕྱུགས་ཐམས་མཁྱེན་པ་ཡིན་གྱི།
རྒྱུ་ལས་སྐྱེས་བའི་ཐམས་ཅད་མཁྱེན་པ་མེད་ཟེར་བ་ལ་སོགས་པའི་ལོག་རྟོག་དགག་པའི་ཆེད་དུ་
གསུངས་པས་ལུགས་ལྡོག་གི་རིགས་པ་རྣམས་ནི། སྟོན་པ་སངས་རྒྱས་བཅོམ་ལྡན་འདས་ཆོས་
ཅན། ཚད་མའི་སྐྱེས་བུ་ཡིན་ཏེ། སྐྱོབ་པ་བླ་ན་མེད་པའི་སྐྱེས་བུ་ཡིན་པའི་ཡིན་པའི་ཕྱིར། རྩ་བ་
ལས། སྐྱོབ་ལས་དེ་ཉིད་དང་བརྟན་དང་། །མ་ལུས་ཁྱད་པར་མཁྱེན་པར་གྲུབ། ཅེས་སོ། །དེ་ཆོས་
ཅན། སྐྱོབ་པ་བླ་ན་མེད་པ་ཡིན་ཏེ། བདེན་བཞིའི་བླང་དོར་ཐམས་ཅད་རང་སྟོབས་ཀྱིས་སྟོན་པའི་
སྐྱེས་བུ་ཡིན་པའི་ཕྱིར། ཡང་ན་སྐྱོབ། བདེན་པ་བཞི་ནི་སྟོན་མཛད་པའོ། །ཞེས་གསུངས་སོ། །དེ་
ཆོས་ཅན། བདེན་བཞིའི་བླང་དོར་ཐམས་ཅད་རང་སྟོབས་ཀྱིས་སྟོན་པ་ཡིན་ཏེ། ཤེས་བྱའི་དེ་ཁོ་ན་
ཉིད་མཁྱེན་པ་དང་། མཁྱེན་པ་བརྟན་པ་དང་། མ་ལུས་བར་མཁྱེན་པའི་བདེ་བར་གཤེགས་པ་ཡིན་
པའི་ཕྱིར། གཤེགས་པ་རྟོགས་པའི་དོན་ཕྱིར་ཏེ། ཞེས་གསུངས་སོ། །དེ་ཆོས་ཅན། བདེན་བཞིའི་
བླང་དོར་ཐམས་ཅད་རང་སྟོབས་ཀྱིས་སྟོན་པ་ཡིན་ཏེ། ཤེས་བྱའི་དེ་ཁོ་ན་ཉིད་མཁྱེན་པ་དང་།
མཁྱེན་པ་བརྟན་པ་དང་། མ་ལུས་པར་མཁྱེན་པའི་བདེ་བར་གཤེགས་པ་ཡིན་པའི་ཕྱིར། གཤེགས་
པ་རྟོགས་པའི་དོན་ཕྱིར་ཏེ། །ཞེས་གསུངས་སོ། །དེ་ཆོས་ཅན། རྟོགས་པ་ཁྱད་པར་གསུམ་ལྡན་གྱི་
བདེ་གཤེགས་ཡིན་ཏེ། རང་ཉིད་ཀྱིས་ཇི་ལྟར་གཟིགས་པ་ལྟར་གྱི་ཐར་ལམ་བདག་མེད་རྟོགས་པའི་
ཤེས་རབ་འཁོར་བཅས་གཞན་ལ་སྟོན་པར་མཛད་པའི་ཕྱིར། བརྩེ་ལྡན་སྡུག་བསྔལ་གཞོམ་པའི་
ཕྱིར། ཐབས་རྣམས་ལ་ནི་མངོན་སྦྱོར་མཛད། །ཐབས་བྱུང་དེ་རྒྱུ་ལྐོག་གྱུར་བ། །དེ་འཆད་པ་ནི་
དཀའ་བ་ཡིན། །ཞེས་གསུངས་སོ། །དེ་ཆོས་ཅན། གྲོལ་ལམ་བདག་མེད་རྟོགས་མེད་རྟོགས་པའི་
ཤེས་རབ་དེ་གཞན་ལ་ཇི་ལྟ་བ་བཞིན་བསྟོན་པ་ཡིན་ཏེ། སྙིང་རྗེ་ཆེན་པོ་གོམས་པ་མཐར་ཕྱིན་པའི་
སྐྱེས་བུ་ཡིན་པའི་ཕྱིར། དེ་ལྟར་ཡང་། སྐྱོབ་པ་ཉིད་གཟུགས་ལམ་གསུང་བ། །འབྲས་མེད་ཕྱིར་ན་
རྫུན་མི་གསུང་། །ཐུགས་བརྩེ་ལྡན་ཕྱིར་རྩོམ་ཀུན་ཡང་། །གཞན་གྱི་དོན་དུ་སྦྱོང་ཕྱིར་རོ། །ཞེས་
གསུངས་བའི་ཕྱིར། རིག་པ་འདི་རྣམས་ནི་རྗེ་ཡེ་ཤེས་རྒྱ་མཚོའི་གསུངས་ལྟར་དུ་བྲིས་བ་ཡིན།
33



གངས་ལྗོངས་ཤེས་རིག་ནོར་བུའི་སློབ་གླིང་།
ལུགས་འབྱུང་ལྡོག་གི་དོན་ནི་འདི་ལྟར་ཡིན་ཏེ། ལུགས་འབྱུང་ཞེས་བའི་ཐ་སྙད་ནི་ཚད་མ་མདོའི་
མཆོད་བརྗོད་ཀྱི་གོ་རིམ་ལྟར་ཡས་རིམ་ནས་བཤད་པ་ལ་བྱེད། ལུགས་ལྡོག་ཅེས་བའི་ཐ་སྙད་ནི་
མཆོད་བརྗོད་ཀྱི་གོ་རིམ་དེ་ལས་ལྡོག་སྟེ་མས་རིམ་ནས་བཤད་པ་ལ་ཟེར་བ་ཡིན་ནོ། །གཉིས་བ་ནི།
དེ་ལྟར་རང་རེའི་བསྟན་པ་དང་སྟོན་པ་སྐྱོན་མེད་དུ་གྲུབ་པ་ལ་བརྟེན་ནས། ཐར་འདོད་ཀྱི་སྐྱེས་བུ་
རྣམས་རང་རེའི་སྟོན་པ་ལ་ལྡོག་མེད་ཀྱི་དད་པ་ཐོབ་སྟེ། སྟོན་པ་དེའི་རྗེས་སུ་ཞུགས་ནས་དེའི་ལུང་
གི་བསྟན་པ་ལ་ཐོས་བསམ་གྱིས་ཞུགས། རྒྱུ་བསམ་སྦྱོར་ཕུན་ཚོགས་ཉམས་སུ་བླངས་བ་ལ་
པ་བ་ལ་བརྟེན་
ནས། འབྲས་བུ་དོན་གཉིས་ཕུན་ཚོགས་པ་ཐོབ་པ་སོགས་དགོས་པ་མང་དུ་ཡོད་པ་རྣམས་གཞ
ལས་ཤེས་པར་བྱའོ། །
སྨྲས་པ། འདི་ནི་རིན་ཆེན་གསལ་བའི་སྒྲོན་མེ་སྣང་། །དེ་ལས་འཕྲོས་པའི་ཤེས་རབ་འོད་
ཟེར་གྱིས། །ཚད་མས་ངེས་པ་རྙེད་པའི་རིགས་སྟོབས་ལས། །ལོག་སྨྲའི་ཚང་ཚིང་སྟུག་པོ་ཐལ་
བར་བསྲེགས། །དྲི་མེད་ལེགས་བཤད་སྟོན་ཟླ་གསར་བའི་མདངས། །ཤེས་རིག་ཀུ་མུད་བཞད་
པའི་དགའ་སྟོན་དུ། །རང་བློ་ཁབ་རྩེ་ཕྲ་མོ་ཡོངས་བཀུགས་ཏེ། །ཤེས་བྱའི་ཆུ་གཏེར་བསྲུབས་པའི་
རོ་མཆོག་ཉིད། །འཇིག་རྟེན་འདོད་རྒུའི་ཕུན་ཚོགས་དར་བའི་གཞུང་། །བློ་གྲོས་ཡལ་འདབ་རྒྱས་
པ་ཉིན་སྐར་ཙམ། །ཆུ་སྲིན་རྒྱལ་མཚན་ཁྲོས་པའི་ཁ་སྟབས་ཀྱིས། །སྲིད་གསུམ་ཁམས་ལ་དབང་
བསྒྱུར་ཅིག་ཅར་བྱེད། །རྨད་བྱུང་ལུགས་བཟང་ཐུབ་དབང་རྒྱལ་བའི་བསྟན་ལ་མཇལ། །གསང་
གསུམ་ཡོན་ཏན་དབང་གཞིའི་རི་མོ་མངོན་པར་མཛེས། །ཆུ་ཤེལ་དྭངས་མོ་ལྷ་ཡིས་མ་བསྐྲུན་བློ་
ཡིས་རྙེད། །ནམ་ཞིག་དཔྱད་པས་སྲིད་པའི་མཐའ་ཡང་རྙེད་པར་འགྱུར། །ཞེས་བྱ་བ་ཡང་རིགས་
པའི་རོལ་རྩེད་བགྱིད་པ་ལས་རེ་ཞིག་ངལ་གསོ་བའི་བར་སྐབས་ཀྱི་ཚིགས་སུ་བཅད་པའོ། །
གསུམ་པ་ཞར་བྱུང་སྐྱེ་བ་སྔ་ཕྱིའི་སྐོར་རགས་ཙམ་བཤད་པ།
སྐྱེ་བ་སྔ་ཕྱི་ཡོད་པ་མདོ་ལས་ཇི་ལྟར་བསྟན་ཚུལ་དང་། སྐྱེ་བ་སྔ་ཕྱི་ཡོད་པ་རིགས་པའི་སྒྲུབ་
ཚུལ། སྐྱེ་བ་སྔ་མ་དྲན་ཚུལ་གྱིས་སྒྲུབ་པ། ལུས་དང་བྲལ་ཏེ་རྣམ་ཤེས་ཉིད་ཀྱིས་རང་སྐྱ་ཐུབ་པའི་
ཚུལ་གླེང་བ་བཅས་སོ། །
39



དཔྱད་རྩོམ་གཅེས་བཏུས།
དང་བོ་སྐྱེ་བ་སྔ་ཕྱི་ཡོད་པ་མདོ་ལས་ཇི་ལྟར་བསྟན་ཚུལ།
དེ་ལ་བསྒྲུབ་པར་བྱ་སྟེ། དེ་ཡང་ཇི་སྐད་དུ། བཀའ་འགྱུར་གྱི་མདོ་དུམ་པ་ལས། རྒྱལ་བོ་
ཆེན་པོ་འཇིག་རྟེན་འདི་ནས་ཕ་རོལ་ཏུ་འཕོ་སྟེ་སྐྱེ་བ་ལེན་པ་ན་རྟག་པ་འཕོ་བ་ཡང་མ་ཡིན་ན་ཞེས་
གསུངས་པ་ལྟར་རྟག་པ་ཡིན་ན་འཕོ་བ་མི་སྲིད་པ་ཡིན་ཏེ་རྟག་པ་ཡིན་ན་ཆོས་དང་སྐད་ཅིག་མ་མ་
ཡིན་པའི་གཞི་མཐུན་པ་ཡིན་དགོས་པའི་ཕྱིར། སྐྱེ་བ་སྔ་ཕྱི་འཇིག་རྟེན་འདི་ནས་ཕ་རོལ་ཏུ་འཕོ་
དགོས་པའི་ཚེ་འདུས་བྱས་ཀྱི་ངོ་བོར་གྱུར་བ་ཞིག་འཕོ་དགོས་ལ། འདུས་བྱས་ཡིན་ན་མི་རྟག་པ་
ཡིན་པའི་ཁྱབ་སྟེ། བཅོམ་ལྡན་འདས་ཀྱིས། དགེ་སློང་དག་འདུས་བྱས་ཐམས་ཅད་ནི་མི་རྟག་པའོ། །
ཞེས་གསུངས་སོ། །མི་རྟག་པའམ་འདུས་བྱས་ནི་རྒྱུ་དང་རྐྱེན་བར་ཕན་ཚུན་རྟེན་ཅིང་འབྲེལ་བའི་
རང་བཞིན་དུ་གནས་པ་ཤེས་སླའོ། །
གཉིས་པ་སྐྱེ་བ་སྔ་ཕྱི་ཡོད་པ་རིགས་པས་སྒྲུབ་ཚུལ།
དེ་ཡང་སློབ་དཔོན་དཔའ་བོའི་ཞལ་ནས། སྔ་མའི་བློ་ལས་ཕྱི་མའི་བློ་གྲུབ་ན། །འཇིག་རྟེན་
ཕ་རོལ་ཡོད་པ་དེ་ལས་མངོན། །མངལ་ན་འདུག་པའི་སྔོན་རོལ་བློ་དེ་ནི། །དེ་མ་ཐག་པའི་ཚེ་
རབས་སྔ་མའི་བློ། །ཞེས་གསུངས་བ་ཇི་བཞིན་སྐྱེ་བ་སྔ་མའི་བློའམ་རྣམ་པར་ཤེས་པ་དེ་སྐྱེ་བ་
ཕྱི་མའི་རྣམ་ཤེས་ཀྱི་ཉེར་ལེན་དུ་འགྲོ་དགོས་པ་ཡིན་ཏེ། དཔེར་ན། མི་ཞིག་ཤི་བ་ནི་དེ་ཉིད་ཀྱི་
ལུས་ཕུང་ཤ་ཁྲག་རུས་པ་སོགས་ནི་དེང་རབས་འཕྲུལ་ཆས་ཀྱིས་གཙབས་པའམ་མེ་ལ་བསྲེགས་
པ། ཡང་ན་བྱ་ཁྱི་སོགས་ཀྱིས་ཟས་ཏེ་མེད་པར་བཏང་བ་ན་མི་དེའི་རྣམ་ཤེས་རང་སྐྱ་ཐུབ་པའི་ངང་
ལུས་སྔ་མ་དེ་དང་བྲལ་ནས་རླུང་གི་ལུས་ལ་རྟེན། མི་དེའི་རྣམ་ཤེས་དེ་ཉིད་རླུང་ལས་ལ་རྟེན་ནས་
དབང་བོ་ཀུན་ཚང་པའི་བར་དོ་བ་ཞེས་བྱ་བར་འགྱུར་རོ། །བར་སྲིད་པ་དེ་ནི་རླུང་ལུས་ཅན་ཡིན་
ས་ཀྱིས་མི་མཐོང་ཞིང་རི་རབ་ཁང་ཁྱིམ་སོགས་ལ་མི་ཐོགས་པར་འགྲོ་འོང་གི་ལས་བྱེད་
དོ། །བར་དོ་བའི་ཚེ་ཚད་ནི་ཞག་བཞི་བཅུ་ཞེ་དགུ་རིང་མཐའ་ཡིན་པས་དེའི་བར་སྐྱེ་སྲིད་ཅིག་ངེས་
པས་སོ་སྐྱེས་
40



གངས་ལྗོངས་ཤེས་རིག་ནོར་བུའི་སློབ་གླིང་།
པར་རྙེད་དགོས་བ་གཞུང་དག་ལས་གསུངས། བར་སྲིད་པ་དེས་སྐྱེ་སྲིད་དུ་ཉིང་མཚམས་སྦྱོར་
ཚུལ་ནི། མིར་སྐྱེ་བར་འགྱུར་བ་ཞིག་ཡིན་ན། བར་སྲིད་བ་དེའི་ཕ་མ་གཉིས་སུ་འགྱུར་ངེས་ཀྱི་
སྐྱེས་པ་དང་བུད་མེད་དེ་གཉིས་ཉལ་བོ་བྱེད་པ་མཐོང་ནས་དབང་བོ་ཀུན་ཚང་བའི་བར་དོ་བ་དེ་ལ་
འདོད་པའི་ཆགས་པ་ཞིག་སྐྱེས་ཏེ། བློ་འཁྲུལ་བའི་དབང་གིས་ཕོར་སྐྱེ་བ་འགྱུར་བ་ཞིག་ཡིན་ན་
མ་ལ་ཆགས་ཤིང་ཕ་ལ་དེ་ཙམ་གྱིས་དགའ་བ་མེད་པ་དང་། མོར་སྐྱེ་བ་འགྱུར་བ་ཞིག་ཡིན་ན་ཕ་
ལ་ཆགས་ཤིང་མ་ལ་དེ་ཙམ་གྱིས་དགའ་བ་མེད་པར་འཁྲིག་པ་སྤྱོད་པར་འདོད་པའི་སེམས་ཀྱིས་
ཕ་མའི་ཁུ་ཁྲག་དེར་ཞུགས་པ་ན། སྔར་གྱི་རླུང་ལས་ཐོགས་མེད་དེ་འགགས་ནས་མའི་མངལ་དུ་
ཐོག་བཅས་ཀྱི་ལུས་དབང་གྲུབ་སྟེ་ཉིང་མཚམས་སྦྱར་བ་ཡིན་ནོ་ཞེས་མཁས་བ་སྔ་མ་དག་གིས་
བཤད། མིའི་མངལ་ན་གནས་པའི་སྐབས་དེར་དབུགས་འབྱུང་རྔུབ་མི་བྱེད་ལ་མིའི་མངལ་ནས་
ཟླ་དགུ་ཚང་བའི་རྗེས་སུ་ཕྱིར་བཙས་པ་ན་ཐོག་མར་དབུགས་ནང་དུ་རྔུབ་པ་ནས་མགོ་བརྩམས་ཏེ་
མཐར་འཆི་ཁ་མའི་དབུགས་ཕྱི་རོལ་དུ་གཏོང་བའི་བར་དུ་འཇིག་རྟེན་འདིར་གནས་བ་ཡིན་ནོ། །མི་
དེའི་ཤ་ཁྲག་སོགས་ནི་ཕ་མའི་ཁུ་ཁྲག་སོགས་ཀྱིས་བསྐྱེད་པ་གསོ་བ་རིག་བའི་རྒྱུད་ཆེན་བཞི་
ལས་གཉིས་པ་བཤད་པའི་རྒྱུད་ཀྱི་ལེའུ་གཉིས་པར་ཧ་ཅང་གསལ་བས་འདིར་མ་བྲིས་སོ། །མི་
དེའི་རྣམ་པར་ཤེས་པའམ་བློ་དེ་ཡིན་ནོ། །དེ་ཡང་སློབ་དཔོན་ཞི་བ་འཚོས། དེ་ཕྱིར་ཐོག་མའི་རྣམ་
ཤེས་ནི། །རང་གི་ཉེར་ལེན་སྟོབས་ལས་བྱུང་། །རྣམ་ཤེས་ཉིད་སོགས་གཏན་ཚིགས་ཀྱིས། །ད་
ལྟ་བ་ཡི་རྣམ་ཤེས་བཞིན། །ཞེས་དང་། ཡང་དཔལ་ལྡན་ཆོས་ཀྱི་གྲགས་པའི་ཚད་མ་རྣམ་འགྲེལ་
ལས། རྣམ་ཤེས་མིན་པའི་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་གསུངས་
པ་ལྟར། རྣམ་ཤེས་ཀྱི་ཉེར་ལེན་ལ་རྣམ་ཤེས་དང་དེའི་རྫས་རྒྱུན་གང་རུང་ཞིག་དགོས་ཏེ་ནས་ཀྱི་
མྱུ་གུའི་ཉེར་ལེན་ལ་ནས་ཀྱི་ས་བོན་ཞིག་དགོས་པ་ཡིན། གལ་ཏེ་ནས་ཀྱི་ས་བོན་མེད་ན་ནས་མི་
སྐྱེ་བ་བཞིན་ནོ། །འདི་ལ་དགོངས་ན་ཨ་ལགས་དོར་ཞི་རིན་པོ་ཆེའི་མུན་འཇོམས་ནོར་བའི་ཕྲེང་
བ་ལས། གལ་ཏེ་རྣམ་ཤེས་སྔར་མེད་པ་ཞིག་གསར་དུ་སྐྱེ་བ་ཡིན་ན། སྐྱེས་མ་ཐག་ནས་སློབ་མ་
དགོས་པར་ནུ་མ་ནུ་ཤེས་པ་དང་། ལང་ཚོ་རྒྱས་དུས་མ་བསླབས་ཀྱང་ཕོ་མོ་ཕན་ཚུན་ཆགས་པ་
སྤྱོད་ཤེས་པ་སོགས་སྔོན་གོམས་བག་ཆགས་ཀྱི་མཚན་མ་དེ་རིགས་ཡོད་དོན་མེད་དེ། དཔེར་
ན། གསར་དུ་བཟོས་བའི་འཕྲུལ་འཁོར་གྱི་མི་ལ་སྔོན་གོམས་བག་ཆགས་ལས་བྱུང་བའི་རང་བྱུང་
11



དཔྱད་རྩོམ་གཅེས་བཏུས།
གི་བྱ་སྤྱོད་མི་སྲིད་པ་བཞིན་ནོ། །ཞེས་གསུངས་པ་ཡང་དག་པའི་གཏན་ཚིགས་རྣལ་མའོ། །ཡང་
གཅིག་བཤད་ན། གང་ཟག་རྣམ་ཤེས་ནི་གྱང་ངོས་ཀྱི་རི་མོ་དང་ཆུ་ངོས་ཀྱི་རླབས་རིས་ལྟ་བུ་ཞིག་
དང་མཚུངས་བའི་དབང་དུ་བཏང་ན་སྔོན་གོམས་ཀྱི་བག་ཆགས་ཟེར་རྒྱུ་ཞིག་ཀྱང་མེད་ལ་ཚེ་ཕྱི་མར་
སངས་རྒྱས་ཀྱི་གོ་འཕང་ཐོབ་རྒྱུ་ཟེར་བ་ཞིག་ཀྱང་ག་ནས་ཡོད་པ་མ་ཡིན་ནམ། སངས་རྒྱས་ཀྱི་
གོ་འཕང་འཐོབ་ན་ད་ལྟའི་རྣམ་ཤེས་འདིའི་རྒྱུན་ཕྱི་མ་ལ་འཐོབ་དགོས་མོད་རྣམ་ཤེས་ཀྱི་རྒྱུན་ཕྱི་མ་
མེད་དེ། གྱང་འཇིག་པ་ན་རྣམ་ཤེས་ཀྱང་གྱང་ངོས་ཀྱི་རི་མོ་བཞིན་དུ་འཇིག་ཟིན་པའི་ཕྱིར། འདོད་
བ་དེ་ལ་ཧ་ཅང་མི་འཐད་དེ། གོང་ནས་བདག་གིས་བཤད་མ་ཐག་དེའོ། །ཡང་ཁག་ཅིག་གིས།
བ་སྔ་ཕྱི་མེད་དེ། འཇིག་རྟེན་སྔ་མ་ནས་ཤི་འཕོས་ནས་འདིར་སྐྱེས་བ་དང་། འདི་ནས་ཤི་འཕོས་
ནས་ཕྱི་མར་སྐྱེས་པ་མ་མཐོང་བའི་ཕྱིར་ཟེར་བ་དག་དངོས་ནས་འཇིག་རྟེན་བླུན་པོའི་ཟླ་བོར་གྲུབ་
པའོ། མ་མཐོང་བ་རྟགས་སུ་འགོད་པའི་ལུགས་དེ་ནི་ཅི་འདྲ་ཞིག་རེད། གྲོགས་པོ་དག་ཞིབ་ཏུ་
སོམས་ཤིག ཁྱེད་ཅག་གིས་མ་མཐོང་བའི་འཛམ་གླིང་སྟེང་གི་རྒྱལ་ཁབ་དང་གྲོང་ཁྱེར་སོགས་མང་
བོ་ཡོད་པ་མེད་པར་ཁས་ལེན་རྒྱུ་ཡིན་པར་ཐལ། ཁྱེད་ཅག་གིས་མ་མཐོང་བ་དེའི་ཕྱིར ། དེ་དག་
མེད་པར་ཁས་བླངས་ན་དངོས་གཙོ་སྨྲ་བའི་ལྟ་བ་དང་འགལ་བ་མ་ཟད་མངོན་སུམ་ལའང་མི་མཐུན་
པ་ཡིན་ནོ། །རྣམ་འགྲེལ་རྩ་བ་ལས། མ་མཐོང་ཕྱིར་ན་མེད་པ་མིན། ཞེས་དང་། དེ་ཡང་རྗེ་དགེ་
འདུན་རྒྱ་མཚོའི་ཞལ་ནས། བྱ་རྒྱང་རིང་དུ་འཕུར་བ་རང་ཅག་གིས་གར་སོང་ཆ་མ་མཐོང་ཡང་།
དེ་མེད་སོང་བར་ཁས་ལེན་མཁན་སུ་ཡང་མེད་པའི་ཕྱིར་ཞེས་པའི་ཕྱིར་ཞེས་བའི་ལེགས་བཤད་རྨ་
མེད་པ་འདི་ལ་རང་ཅག་སུ་ཡིན་ཡང་བསྙོན་དུ་མེད་དོ། །
རྩོམ་པ་བོ། རགས་ཤུལ་བསམ་གཏན། རྩོམ་འདི་ནི་༢༠༠༤ལོར་མཐར་ཕྱིན་ཆེད་རྩོམ་དུ་བྲིས།
ས་གཉིས་པའི་གསོ་རིག་ཆེད་སྦྱོང་མཐར་ཕྱིན་སློབ་མ།།༢༠༠༨ལོར་སྐུ་གཤེགས།
42



གངས་ལྗོངས་ཤེས་རིག་ནོར་བུའི་སློབ་གླིང་།
ཞིA4&a4་
མ་ཎི་ཡིག་དྲུག་དང་འབྲེལ་བའི་བོད་ཀྱི་ཐུན་མོང་མ་ཡིན་པའི་རིག་གནས་
འགའ་ལ་དཔྱད་པ།
བློ་བཟང་ལེགས་བཤད། (མཚོ་བྱང )
ར་
ར་མ་ཎི་ཡི་གེ་དྲུག་མ་འདི་ནི་བྱམས་དང་སྙིང་རྗེའི་བདག་ཉིད་འཕགས་པ་སྤྱན་རས་
གཟིགས་དབང་ཕྱུག་གི་རྒྱུད་དཔག་ཏུ་མེད་པ་ཐམས་ཅད་ཀྱི་སྙིང་བོའམ་སངས་རྒྱས་ཐམས་ཅད་
ཀྱི་དགོངས་པ་གཅིག་ཏུ་བསྡུས་པའི་བདག་ཉིད་དང་། ཆོས་ཕུང་བརྒྱད་ཁྲིའི་རྩ་བ་གཅིག་བསྡུས་
ཀྱི་སྙིང་བོ། སངས་རྒྱས་རིག་ལྔ་དང་གསང་བའི་བདག་པོ་རྣམས་ཀྱི་སྙིང་བོ་ཡིག་འབྲུ་རེ་རེ་ནས་
བསྡུས་པའི་གཟུངས་སྔགས། དགེ་ལེགས་ཕན་བདེ་ཐམས་ཅད་ཀྱི་རྩ་བ། མཐོ་རིས་དང་ཐར་བའི་
ལམ་མཆོག་ཏུ་གསུངས་པས་འགྲོ་བ་རིས་མེད་ཀྱི་འབད་པའི་གནས་དམ་པར་ལགས་ཀྱང་ལྷག་པར་
དུ་འཕགས་པ་སྤྱན་རས་གཟིགས་དབང་ཕྱུག་དེ་ཉིད་ཀྱིས་བོད་གངས་ཅན་གྱི་ལྗོངས་ན་གནས་པའི་
སྐྱེ་འགྲོ་ལས་འབྲས་ལ་རྨོངས་པ་དམ་ཆོས་ཀྱི་སྒྲ་ཙམ་ཡང་མ་གོ་བའི་འགྲོ་བ་ཀླ་ཀློ་དེ་དག་ལ་ལྷག་
པར་སྙིང་བརྩེ་བའི་སྒོ་ནས། སངས་རྒྱས་སྟོང་གི་སྤྱན་སྔར་སྨོན་ལམ་བཏབ་སྟེ། ཡུལ་མཐའ་འཁོབ་
ཁ་བ་ཅན་གྱི་འགྲོ་བ་འདུལ་དཀའ་བ་དེ་དག་ཐར་བ་བྱང་ཆུབ་ཀྱི་ལམ་ལ་འཁོད་པར་གྱུར་ཅིག་སོགས་
སྨོན་ལམ་རྒྱ་ཆེར་བཏབ་པའི་གནས་མཆོག་དམ་པར་གྱུར་བའི་མཐུས། ད་ལྟ་བོད་ཀྱིས་ཨ་མ་
ཨ་མ་དང་
43
…… …………….. ་་་



དཔྱད་རྩོམ་གཅེས་བཏུས།
མ་ཎི་མཉམ་ཤེས། ལྷའི་མགོན་སྤྱན་རས་གཟིགས་དང་། ཆོས་སྐལ་མ་ཎི་ཡི་གེ་དྲུག་མ་ཞེས་དམ་
པ་མང་བོས་གསུངས་པ་ལྟར་དོན་ལའང་གནས་ཡོད་དོ། དེ་ན་བོད་གངས་ཅན་གྱི་ལྗོངས་ལ་དུས་
ནམ་ཞིག་ནས་བཟུང་གཟུངས་མཆོག་ཡི་གེ་དྲུག་མ་འདི་ཉིད་དར་ཞེ་ན། དེ་ནི་བོད་རྒྱལ་ལྷ་ཐོ་ཐོ་རི་
གཉན་བཙན་གྱི་སྐབས་ཏེ་སྤྱི་ལོ་༣༣༣ ལོར་དམ་ཆོས་བརྙེས་པའི་སྐབས་སུ་སྤང་སྐོང་ཕྱག་རྒྱ་བ་
དང༌། གསེར་གྱི་མཆོད་རྟེན། མདོ་སྡེ་ཟ་མ་ཏོག་གི་སྙིང་བོ་ཡི་གེ་དྲུག་མ། ཙིན་དྷ་མ་ཎིའི་བརྐོས་
ཕོར་རྣམས་བོད་ཡུལ་དུ་ཐོབ་པ་ཡིན་པས། དེ་ནས་བཟུང་བོད་ལ་ཆོས་དར་བར་དམ་པ་མང་བོའི་
གསུང་བཞིན་གནས་ཀྱང་། ཆོས་མགོ་ཡི་གེ་དྲུག་མ་ཡིན་ཟེར་བའང་མངོན་སུམ་ཡིན་པ་དང་དུས་
དེ་ནས་བཟུང་
། བོད་ཡུལ་དུ་མ་ཎི་ཡིག་དྲུག་གི་དབུ་བརྙེས་པ་ནས་བསྒྱུར་བ། དར་བ། ཉམས་སུ་
ལེན་པ་བཅས་རིམ་བཞིན་མི་རིགས་ཀྱི་ཤ་རྩའི་རུས་རྐང་དུ་ཐིམ་ནས་མི་རིགས་རང་གི་ཁྱད་ཆོས་ཀྱི་
རིག་གནས་མང་བོ་ཞིག་གི་སྲོག་རྩ་ལྟར་ཆགས་ཏེ་ད་ལྟ་བོད་ཀྱི་རིག་གནས་མང་བོ་ཞིག་ལ་འབྲེལ་
ཡོད་པ་ཅུང་ཙམ་གླེང་ན།
མ་ཎི་ཡི་གེ་དྲུག་མ་དང་བོད་ཀྱི་ཕྱག་ཕྲེང་།
བོད་མའི་ཁ་དཔེ་ལ་བོད་གོང་བ་ཅན་དང་ཕྲེང་བ་ཅན་ཟེར་བ་བཞིན་ངོ་མ་བོད་མི་མཐོ་བ་བླ་
མ་དཔོན་བོ་ནས་དམའ་བ་སྤྲང་བོ་དབྱུག་ཐོགས་ཡན་ལ་ཕྲེང་བའི་རིག་གནས་ཀྱིས་མ་ཁྱབ་པ་མེད་
པ་འདི་ཉིད་བོད་མི་རིགས་ལ་མཚོན་ན་སྲོལ་རྒྱུན་ལྟ་བུ་ཞིག་ཏུ་ཆགས་ཡོད་ཀྱང་། ཕྲེང་བའི་རིག་
གནས་འདི་ཉིད་ཐོག་མར་བོད་ལ་དར་ཚུལ་འདི་ཡང་གདོད་མ་ནས་བོད་རང་གི་གོམས་སྲོལ་ཞིག་མ་
ཡིན་པར་མ་ཎི་དང་མཉམ་དུ་བོད་ཕྲེང་འཛིན་གྱི་ལུང་བ་ཞེས་པའི་མཚན་སྙན་དོན་ལ་གནས་པ་ཞིག་
ཆགས་པ་ཡིན། སྤྱིར་ཕྲེང་བའི་སྐོར་ནས་གླེང་ན། ཕྲེང་བའི་ངོ་བོ་དང་རྒྱུ། རྒྱུན་ཐག་དང་གྲངས་
ཚད། ཆེ་ཆུང་དང་མདོ་འཛིན། འཆང་ཚུལ་འདྲེན་ཚུལ་སོགས་རྒྱུད་སྡེའི་གཞུང་མང་བོ་ན་ཧ་ཅང་
རྒྱས་པོ་གསུངས་ཡོད་ཀྱང་། འདིར་བོད་ཀྱི་མཐོ་དམའ་བར་གསུམ་དུ་དར་བའི་ཕྲེང་སྐོར་ནས་ཅུང་
ཞུས་ན། བོད་མི་ཞིག་ལ་ཁྱོད་ཀྱི་ཕྲེང་བ་འདི་འཛིན་པ་ཅི་ཡིན་ཞེས་དྲིས་ན་བོད་མི་ཕལ་ཆེར་ཞིག་
གིས་དྲིས་ལན་དུ་ངས་མ་ཎི་འདོན་བྱེད་ཡིན་ཟེར་བ་འདི་ལ་མཚོན་ན། བོད་མི་དང་ཕྲེང་བ། ཕྲེང་
44



གངས་ལྗོངས་ཤེས་རིག་ནོར་བུའི་སློབ་གླིང་།
བ་དང་མ་ཎི། རྣམ་གསུམ་འབྲལ་མེད་ཀྱི་འབྲེལ་བ་འདིས་ཕྲེང་བའི་གནས་འདི་བོད་མི་རིགས་ཀྱི་
བསམ་བློ་ཚད་མཐོ་སའི་གོ་ས་ཞིག་བཟུང་བ་དང་ཆབས་ཅིག་བྱམས་པ་དང་སྙིང་རྗེའི་རིག་གནས་
ཀྱི་མཁའ་དབུགས་ཤིག་གངས་ལྗོངས་ལ་ཡུན་གྱིས་ཁྱབ་སྟེ། གདོང་དམར་དམུ་རྒོད་གཅན་གཟན་
གཏུམ་པོའི་གཤིས་ཀ་དེ་ཡང་རིམ་གྱིས་འགྱུར་བ་བྱུང་སྟེ། ལག་གི་ཁྲག་འཛར་གྱི་མཚོན་ཆ་སར་
འཕངས་ཏེ་བྱམས་བརྩེ་སྙིང་རྗེ་ལས་འཁྲུངས་པའི་མགོན་པོ་དེ་ཉིད་ཀྱི་ཕྱག་ཕྲེང་རྒྱན་དུ་བཟུང་བ་
ནས་བོད་མི་རིགས་འདིས་ཕྲེང་བ་འདི་ཉིད་འགྲོ་ན་ལམ་གྲོགས་དང་། བསྡད་ན་འདུག་གྲོགས།
འཕྲལ་ཕུགས་གང་གི་སྨོན་པ་རྣམས་ཕྲེང་བ་འདི་ཉིད་ལ་བགྲངས་ཏེ་བསམ་བློ་མི་སྤྲོ་བའི་བྱ་བ་མང་བོ་
ཞིག་གི་ངོ་བོ་སྤྲོ་སྐྱིད་ཀྱི་ཞིང་ཁམས་སུ་བསྒྱུར་ཡོད་པ་མི་རིགས་གཞན་དང་བསྡུར་ན་ཧ་ཅང་གསལ་
བོ་མཐོང་ཐུབ་མོད། ད་སྐབས་ཕྲེང་བ་འདི་ཡང་ངོ་བོ་ཅུང་ཙམ་འགྱུར་ཏེ་འགའ་རེས་རྒྱན་ཆའི་ཚུལ་
དུ་འཛིན་པའི་གོམས་སྲོལ་མི་ལེགས་པ་རེ་བྱུང་བ་དང་ཕྲེང་བའི་རྒྱུ་དང་གྲངས་ཀ་སོགས་ཀྱང་གང་
མཛེས་ཀྱིས་སྐེ་རྒྱན་དང་གདུ་བུའི་ཚུལ་གྱིས་རྒྱན་ཆར་འཛིན་པ་སོགས་ཧ་ཅང་མི་འོས་པ། ཕྲེང་བ་
འདི་ཡང་གྲངས་ཀ་འཛིན་བྱེད་ཙམ་མ་ཡིན་པར་འདི་ལ་ཉིང་དགོས་མང་བོ་ཡོད་པ་ནི་མདོར་ན་རབ་
གནས་དང་བྱིན་གྱིས་རླབས་པའི་ཕྲེང་བ་དེ་ཉིད། ལྷའི་ཕྱག་མཚན་མི་བརྗེད་པ་དང་། ཡེ་ཤེས་ལ་
སེམས་འཁྲེང་བ། ཤེས་རབ་ཡུམ་གྱི་རྟེན་དུ་རུང་བ། སྔགས་ཀྱི་དམ་ཚིག་གི་རྫས་སུ་འགྱུར་བ།
ཞི་སོགས་ལས་འགྲུབ་སོགས་དགོས་པ་སྤྱི་དང་། བྱེ་བྲག་སྔགས་ཀྱི་ཚད་འཛིན་བྱེད་སོགས་མང་བོ་
གསུངས་པ་དང་། ཕྲེང་བ་མཚན་ཉིད་དང་ལྡན་པ་འཆང་ན། འཁོར་བསྒྱུར་གྱི་སྐྱེ་བ་དང་། མཆོག་
དང་ཐུན་མོང་གི་དངོས་གྲུབ་ཐོབ་པ། སངས་རྒྱས་བྱང་སེམས་ཀྱི་བྱིན་རླབས་ཐོབ་པ། མཁའ་
འགྲོ་འདུ་བ་དང་། ཚེ་རིང་བ་དང་གཟུགས་མཛེས་པ། ལོངས་སྤྱོད་འཛོམས་ལ་ནད་གདོན་ཞི་བ་
སོགས་ཀྱི་ཕན་ཡོན་མང་དུ་འབྱུང་བ་སོགས་སམ་པུ་ཊ་དང་། ཡོ་ག་རྡོ་རྗེ་རྩེ་མོ་སོགས་སུ་རྒྱས་པར་
གསུངས་པ་ལྟར་ཉམས་ལེན་གྱི་གནད་ཟིན་ན་ཕྲེང་བ་བཟུང་བ་འདི་ཡང་གོམས་སྲོལ་ཙམ་མ་ཡིན་
པར་དགེ་བ་བསམ་གྱིས་མི་ཁྱབ་པས། བོད་ཀྱི་ཕྲེང་བའི་རིགས་གནས་འདི་ཡང་དགེ་མེད་མཁོ་
མེད་ཀྱི་གོམས་སྲོལ་ཞིག་མ་ཡིན་པར་ཧ་ཅང་གལ་ཆེན་རང་བཞིན་ཅན་ཞིག་ཡིན་པ་སོགས་ཤེས་པ་
གནད་ཆེའོ། །
༡ 5



དཔྱད་རྩོམ་གཅེས་བཏུས།
མ་ཎི་ཡིག་དྲུག་དང་འབྲེལ་བའི་བོད་ཀྱི་འཁོར་ལོའི་སྐོར།
མ་ཎི་འཁོར་ལོའི་རིག་གནས་འདི་ཡང་སྤྱིར་ཡུལ་ཁམས་མང་བོར་དར་ཡོད་ནའང་བོད་ལ་
མཚོན་ན་རིག་གནས་འདིས་ཤན་ཤུགས་ཐེབས་ཆེ་ལ་མཁའ་དབུགས་ཇི་བཞིན་མེད་ཐབས་མེད་
པའི་གནས་སུ་སོང་ཡོད་པ་ནི། བོད་མིའི་ཁྱིམ་རེ་ན་ཕལ་ཆེར་མཐོ་དམའ་བར་གསུམ་སུ་ཡིན་ཡང་
མ་ཎི་འཁོར་ལོ་རེར་མི་བཞུགས་པ་མེད་ཚོད་ཡིན། དེ་བཞིན་དུ་དགོན་མཐའ་དང་སྡེ་འདབས་སོགས་
ནའང་གྲངས་མང་ཞིང་འཁོར་ལོ་ཆེན་པོ་བློ་ཡུལ་འདས་པ་མང་བོ་བཞེངས་ཡོད་པ་སོགས་ཀྱིས་ཀྱང་
བོད་མིའི་བསམ་བློའི་གོ་ས་ཇི་ལྟ་བུ་ཞིག་བཟུང་ཡོད་པ་ངེས་ཤེས་འདྲོངས་སླ་བར་མ་ཟད་དེ་དག་
དོ་སྣང་གིས་འབད་པ་བྱེད་མཁན་ཡང་བགྲང་གིས་མི་ལངས། དེ་ན་རིག་གནས་འདི་ལྟ་བུས་བོད་
ཡུལ་གྱི་ཡུལ་ཁམས་ཀུན་ཏུ་ཁྱབ་པ་ལ་དགོས་པ་རེ་ཡོད་དམ་ཞེ་ན། རྡོ་རྗེའི་ཚིག་སྦྲུམ་ལས། མྱུར་
མགྱོགས་འཁོར་ལོ་བསྐོར་ན་ཞེས་སྙིང་གའི་སྔགས་འཕྲེང་འཁོར་བའི་དགོས་པ་བཤད་པ་རྣམས་
ཕྱིའི་འཁོར་ལོ་བྲིས་ཏེ་བསྐོར་བའི་ཁུངས་སུ་འགྱུར་བར་མ་ཟད། འདུས་པར། ཨོཾ་ནི་རི་ལུ་ན་ཀའི། །
ཞེས་སོགས་ནང་གི་རྫས་ཀྱི་ཐིག་ལེ་སྒོམ་ཚུལ་བཤད་པ་དང་ཐ་སྙད་ཀྱི་སྒོ་ནས་ཕྱིའི་རིམ་སྒྲུབ་ཀྱི་
ཁུངས་སུ་ཚད་ལྡན་དམ་པ་མང་བོས་གསུངས་པ་དང་། ཀུན་གཟིགས་ལྔ་བ་ཆེན་པོས་གཟུངས་
གཞུག་དབུ་ནས་དྲིལ་བའི་ཁུངས་སྔགས་འཁོར་གྱི་མགོ་ནང་ནས་རྩོམ་པ་ལ་གཏུགས་པ་སོགས་ནང་
གི་བསྒོམ་པ་ཕྱིའི་འཁོར་ལོའི་འབྲི་ཚལ་གྱི་ཁུངས་སུ་འགྲོ་ན། སྔགས་འཕྲེང་འཁོར་བར་བཤད་པ་
ཕྱིའི་འཁོར་ལོ་བསྐོར་བའི་ཁུངས་སུ་འགྲོ་བ་གདོན་མི་ཟ་བའི་ཕྱིར་རོ ། །ཞེས་འཇམ་དབྱངས་བླ་མ་
བསྟན་པའི་སྒྲོན་མེས་གསུངས་སོ། །དེ་བཞིན་དུ་འཁོར་ལོ་འདི་ལ་ལག་པས་བསྐོར་བ་ལ་བརྟེན་ནས་
ཞི་རྒྱས་དབང་དྲག་གི་ལས་མཐའ་ཡས་པ་འགྲུབ་གསུངས་པ་ལ་བརྟེན་ནས་མཁས་གྲུབ་མཐའ་ཡས་
པ་དག་གིས་རང་གི་ཕྱག་དང་མདུན་བཞག་པ་སོགས་ཀྱིས་བསྐོར་བ་དང་། ལྷག་པར་དུ་མཁས་པ་
དང་བླུན་པོའི་སྐྱེ་བོ་མཐའ་དག་ལ་ཕན་པའི་ཐབས་བསམ་གྱིས་མི་ཁྱབ་པ་ཡིན་པར་གསུངས་པའི་
ཚིག་ཡིད་ཆེས་ཆོག་པ་མང་པོ་ལུང་རིགས་གཉིས་ཀྱི་སྒོ་ནས་གསུངས་ཡོད་ལ། །མ་ཎིའི་མཚོན་
46



གངས་ལྗོངས་ཤེས་རིག་ནོར་བུའི་སློབ་གླིང་།
དོན་ནི། ཆུ་ཀློང་ཆེན་པོ་བསྐོར་བའི་མདོ་ལས། རྩ་བ་བྱང་ཆུབ་ཤིང་ལས་བྱས། །བྱང་ཆུབ་སེམས་
ནི་ངང་གིས་བསྐྱེད། །སྲོག་ཤིང་སྲ་བའི་ལྕགས་ལ་བྱས། །རྣལ་འབྱོར་ཚེ་སྲོག་སྲ་ཞིང་བརྟན། །མ་
ཎི་ཧཱུྃ་ནི་རྩ་བར་གཏད། །ཨོཾ་ནི་ཕྱི་ལ་དར་སྣས་དྲིལ། །བསོད་ནམས་ལོངས་སྤྱོད་དཔལ་འབྱོར་རྒྱས།
།རྩེ་ལ་ཏོག་གཅིག་བསྐོར་བ་དེ། །ཆོས་སྐུའི་སྣང་བ་མཐའ་ཡས་མཚོན། །ཆོས་སྐུའི་གོ་འཕང་ཐོབ་
པའི་རྟགས། །བར་དུ་འཁོར་ལོ་བསྐོར་བ་ནི། །ལོངས་སྐུ་ཐུགས་རྗེ་ཆེན་པོ་མཚོན། །བདེན་གཉིས་
ཟུང་དུ་ཆུད་པའི་རྟགས། །དེ་ལ་ཤམ་བུ་བསྐོར་བ་ནི། །སྤྲུལ་སྐུ་འགྲོ་དོན་བྱོན་པའི་རྟགས། །སྐོར་
རྡོ་ལྟ་བུ་དུང་བཏགས་དེ། །གདུལ་བྱ་འཕྲིན་ལས་རྒྱས་པའི་རྟགས། །དབུ་ལ་གདུགས་ཆེན་བསྐོར་
བ་དེ། །ས་ལམ་མ་ལུས་ཡོངས་རྫོགས་ནས། །སྤངས་རྟོགས་སྟོང་ཉིད་མཐར་ཕྱིན་ཤོག །ཅེས་
གསུངས་པ་ལྟར་སྨོན་ལམ་ཡང་དག་པའི་སྒོ་ནས་ལན་གཅིག་བསྐོར་བའི་དགེ་བས་ཐར་བ་ཐམས་
ཅད་མཁྱེན་པའི་རྒྱུར་འགྱུར་བའི་དགེ་བ་བསམ་གྱིས་མི་ཁྱབ་པ་སོགས་ཐུན་མོང་མ་ཡིན་པའི་འཁོར་
ལོའི་རིག་གནས་དར་ཁྱབ་ཏུ་སོང་བ་འདི་ཡང་རྩ་བ་མ་ཎི་ལ་ཐུག་ཡོད་པ་དང་། མ་ཎི་འཁོར་ལོའི་
རིགས་ཀྱང་མང་བོ་ཡོད་དེ། ཆུ་ལ་བརྟེན་ཏེ་མ་ཎི་ཆུ་འཁོར་བཟོ་བ་དང་། རླུང་ལ་བརྟེན་ནས་མ་
ཎི་རླུང་འཁོར་དང་། མཆོད་མེ་སོགས་ཀྱི་དུ་བ་ལ་བརྟེན་ཏེ་མ་ཎི་དུད་འཁོར་བཟོ་བ། ད་དུང་མ་ཎི་
ལག་འཁོར། འཐེན་འཁོར་སོགས་མ་ཎི་འཁོར་ལོ་ཐབས་སྣ་ཚོགས་ལ་བརྟེན་ནས་བཟོ་རིགས་ཀྱང་
སྣ་ཚོགས་དར་ཡོད་པ་འདིའི་མ་ཎི་འཁོར་ལོའི་རིག་གནས་འདི་བོད་ཡུལ་ནས་རྩ་བ་ཟུག་ཅིང་རྩེ་མོ་
རྒྱས་པའི་རྣམ་པ་མངོན་ཡོད་པ་འདི་དག་རྒྱུན་འཁྱོངས་དང་ཡར་རྒྱས་གཏོང་དགོས་པ་ནི་གལ་ཆེན་
རང་བཞིན་དུ་སེམས།
མ་ཎི་ཡིག་དྲུག་དང་འབྲེལ་བའི་དར་ལྕོག་གི་སྐོར།
དར་ལྕོག་གི་རིག་གནས་འདི་ནི་བོད་ཀྱི་ཐུན་མོང་མ་ཡིན་པའི་རིག་གནས་གལ་ཆེན་ཞིག་ཏུ་
ཆགས་ཡོད་པའི་རྒྱུ་མཚན་གྱིས། ད་ལྟ་བོད་མི་རིགས་ཀྱི་ངོ་བོ་གཞན་དང་གཞན་དུ་འགྱུར་བའི་
སྡེ་བ་རེ་ན་ད་དུང་ལྷད་མེད་དྭངས་གཙང་གི་རིག་གནས་ཤིག་མ་ཉམས་པར་ཡོད་པ་ནི་དར་ལྕོག་
47



དཔྱད་རྩོམ་གཅེས་བཏུས།
རེ་བཙུགས་ཡོད་པ་འདི་རེད། དར་ལྕོག་འདི་ཡང་གདོད་མ་ནས་བོད་མིའི་མཛེས་དཔྱོད་ཀྱི་ལྟ་བ་
ཞིག་ལས་རིམ་གྱིས་མ་ཎི་དང་འབྲེལ་ཏེ་རིག་གནས་དར་རྒྱས་སུ་ཡོང་བ་ཞིག་ཡིན། དར་ལྕོག་འདི་
ཐོག་མར་བོད་ཀྱི་དམག་མི་ཚོའི་དམར་དར་སོགས་མདུང་རིགས་སྣ་ཚོགས་སྒོ་འགྲམ་སོགས་ནས་
ཡར་སྒྲེང་བའི་སྲོལ་དང་འབྲེལ་ནས་རིམ་གྱིས་ས་ཁུལ་ཞི་འཇགས་དང་མི་དགེ་སྡིག་སྤོང་གི་ལས་ལ་
བརྩོན་པའི་ཚེ་མ་ཎི་དང་འབྲེལ་བའི་དར་ལྕོག་སྣ་ཚོགས་ཀྱི་རིག་གནས་འདིས་ངོ་བོར་འགྱུར་བར་
གསུང་བཞིན་ཡོད། འོན་ཀྱང་དེ་ན་འདི་ནི་གོམས་སྲོལ་ཞིག་ཏུ་ཆགས་པ་ལས་འདི་ལ་དགེ་བ་གཞན་
ཅི་ཡང་མེད་དམ་ཞེ་ན། དེ་ལ་དགོས་པ་བསམ་གྱིས་མི་ཁྱབ་པ་ཡོད་དེ། མ་ཎི་དང་འབྲེལ་བའི་དར་
ལྕོག་གི་རིན་ཐང་དེ་ནི་ཚེ་འདི་ཕྱི་ཀུན་ལ་ཕན་པའི་རིག་གནས་གལ་ཆེན་ཞིག་ཡིན་པ། དར་ལྕོག་དེ་
གནས་གང་དུ་བཙུགས་ན་དེ་ལ་གནས་པའི་སེམས་ཅན་སྐྱེ་འགྲོ་མཐའ་དག་གི་དར་ལྕོག་བསྐྱོད་པའི་
སྒྲ་ཙམ་ཐོས་པས་བདེ་བ་ཅན་དུ་སྐྱེ་བར་འགྱུར་ཞིང་། དེ་བཞིན་དུ་དར་ལྕོག་རི་རྩེར་བཙུགས་ན་ཡང་
རླུང་ཆེན་པོས་གར་ཁྱབ་པའི་སེམས་ཅན་རྣམས་བདེ་བ་ཅན་དུ་སྐྱེ་བར་འགྱུར་བ་དང་། མི་གཅིག་
ལ་རྟ་བརྒྱའི་སྡིག་པ་ཡོད་ཀྱང་དར་ལྕོག་བརྒྱ་རྩ་བརྒྱད་བཙུགས་ན་སྡིག་པ་ཞི་བར་ཐེ་ཚོམ་མི་དགོས་
པར་གསུངས། ད་དུང་མི་ཚོགས་དང་སེམས་ཅན་མང་བོ་རྒྱས་པའི་ས་ཕྱོགས་གང་དུ་བཙུགས་ན་
དེར་འགྲིམ་པའི་སྲོག་ཆགས་ཐམས་ཅད་བདེ་བ་ཅན་དུ་སྐྱེ་བར་མ་ཟད། ཚེ་འདིའི་མི་ནད་ཕྱུགས་
ནད་སོགས་ནད་རིགས་གདོན་རིགས། བགེགས་རིགས་སོགས་མི་མཐུན་པའི་གཡུལ་ལས་རྒྱལ་
ཏེ་ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་རྗེས་སུ་འཛིན་པར་གསུངས་པས་ཕན་ཡོན་
མཐའ་ཡས་པ་དང་རིག་གནས་ཕུན་སུམ་ཚོགས་པ་ཡིན་པས་ད་སྐབས་ཀྱི་ཚན་རིག་པ་ཚོས། འདི་
དང་འབྲེལ་ཡོད་ཀྱི་རིག་པ་མང་བོ་ལ་ཞིབ་འཇུག་བྱས་ཏེ་ཁོར་ཡུག་དང་འབྲེལ་བའི་གནད་དོན་སྣ་
ཚོགས་གླེང་བཞིན་པ་དང་། ལྷག་པར་དུ་ཆུ་ཡི་དྲིས་ལན་ལྟ་བུ་ཉམས་མྱོང་དང་ཞིབ་འཇུག་གིས་ར་
སྤྲོད་མང་བོ་བྱས་ཡོད་པ་སོགས་ཀྱིས་ཀྱང་རྨོངས་དད་དང་དགོས་མེད་དུ་སྨྲ་བའི་མཆུ་འདབ་ལ་རྡོ་
བ་རེ་བསྣུན་ཡོད་པར་མ་ཟད་དར་ལྕོག་གི་རིག་གནས་ཇི་སྲིད་དུ་བརྟན་པ་དེ་སྲིད་དུ་བདེ་སྐྱིད་ཀྱི་ས་
མཚམས་ཀྱང་ངོས་འཛིན་གྱི་བདག་པོར་འགྱུར་བ་སོགས་རིན་ཐང་བྲལ་བའི་རིག་གནས་འདི་ལྟ་བུ་
ལ་མགོ་ནག་བོད་པ་སུ་ཞིག་ཡིན་ཡང་ཚེགས་སླ་ལ་དོན་ཆེ་བའི་དར་ལྕོག་གི་རིག་གནས་འདི་འཛིན་
48



གངས་ལྗོངས་ཤེས་རིག་ནོར་བུའི་སློབ་གླིང་།
སྐྱོང་སྤེལ་གསུམ་བྱ་དགོས་པའི་བྱ་བ་གལ་ཆེན་ཞིག་ཡིན་ནོ། །
མ་ཎི་ཡིག་དྲུག་དང་འབྲེལ་བའི་བོད་ཀྱི་དུས་སྟོན།
སྤྱིར་བཏང་མི་རིགས་སུ་ཞིག་ཡིན་ན་དུས་སྟོན་གྱི་རྣམ་གྲངས་རྫོགས་མེད་ཅིག་ཡོད་ལ། དུས་
སྟོན་དེ་ལ་ཡང་འཛམ་གླིང་ཐུན་མོང་གི་དུས་སྟོན་དང་ཐུན་མོང་མ་ཡིན་པའི་དུས་སྟོན་གཉིས་སུ་ངེས་
ལ། ནང་གསེས་དབྱེ་བ་མཐའ་ཡས་པ་ཞིག་ཡོད་ཀྱང་བོད་ཀྱི་མ་ཎི་དུས་སྟོན་ནི་དུས་སྟོན་གཞན་
ལས་ཐུན་མོང་མ་ཡིན་པའི་དུས་སྟོན་ཞིག་ཡིན། དེ་ན་བོད་ཀྱི་ཐུན་མོང་མ་ཡིན་པའི་དུས་སྟོན་དེ་ནི་
ས་ག་ཟླ་བའི་སྨྱུང་གནས་ཀྱི་དུས་སྟོན་དང་། ཧོར་ཟླ་དགུ་བའི་མ་ཎི་རིལ་སྒྲུབ་ཀྱི་དུས་སྟོན། ཧོར་
ཟླ་བཅུ་གཉིས་པའི་ལོ་རྙིང་མ་ཎི་གྲངས་ལེན་གྱི་དུས་སྟོན་སོགས་དུས་སྟོན་ཁྱབ་ཆེ་བའི་རིགས་དང་།
དེ་མིན་ད་དུང་ས་ཕྱོགས་རེ་དང་སྡེ་བ་རེ་རེ་ལའང་མ་ཎིའི་དུས་སྟོན་ཡོད་ལ། འདི་དག་ནི་ཐུན་མོང་
མ་ཡིན་པའི་མ་ཎི་དང་འབྲེལ་བའི་དུས་སྟོན་ཡིན་ལ་འདི་དག་གི་ཁྱད་ཆོས་གཙོ་བོ་ནི་སྐབས་དེ་ལ་
སྲོག་གཅོད་དང་ཆང་འཐུང་སོགས་སྡིག་ལས་མི་བྱེད་པ་དང་ཐམས་ཅད་ཀྱིས་དགེ་སེམས་ལ་འབད་
ཅིང་སྡིག་སེམས་སྤོང་བའི་དུས་སྟོན་ཞིག་ཡིན་། སྨྱུང་གནས་དུས་སྟོན་ནི་ཟས་བཅད་ངག་སྡོམ་གྱི་
ཆོ་ག་ལ་འབད་པར་བྱེད་པའི་རྣམ་པ་ཞིག་དང་། མ་ཎི་རིལ་སྒྲུབ་ཀྱི་དུས་སྟོན་ནི་ཉིན་མཚན་བར་མེད་
དུ་གཟུངས་ཐག་ལ་འཇུས་ནས་མ་ཎིའི་བཟླས་པ་ལ་བརྩོན་པའི་རྣམ་པ་ཞིག་དང་། མ་ཎི་གྲངས་ལེན་
ནི་ཉིན་མང་བོའི་བར་དུ་འཚོགས་ནས་ཐམས་ཅད་ཀྱིས་ལོ་དེ་ལ་མ་ཎི་ཅི་ཙམ་བཏོན་ཡོད་པ་དང་ཉིན་
དེ་དག་གི་རིང་ཅི་ཙམ་འདོན་ཐུབ་བྱུང་བ་ཐམས་ཅད་ཕྱོགས་བསྡུ་བྱས་ནས་མ་ཎི་འགྲུབ་པ་ན་མ་ཎིའི་
ཕན་ཡོན་ངོ་སྤྲོད་དང་རྫོགས་ཞིང་བསྔོ་བ་སོགས་ཀྱི་དུས་སྟོན་བྱེད་པའི་སྲོལ་ཞིག་ཡིན་ལ་འདི་ལྟ་
བུའི་དུས་སྟོན་ནི་བོད་ཀྱི་ཐུན་མོང་མ་ཡིན་པའི་རིག་གནས་ཀྱི་སྤྱི་ཁོག་ལྟ་བུ་གྱུར་ཡོད། སྤྱིར་བོད་
ལ་མཚོན་ན་དུས་སྟོན་སྣ་ཚོགས་ཤིག་ཡོད་པ་ལས་མ་ཎི་དང་འབྲེལ་བའི་དུས་སྟོན་འདི་དག་ནི་སྤྱིར་
བཏང་གི་དུས་སྟོན་དང་མི་འདྲ་བར་དེ་ལ་སྦྱོར་དངོས་རྗེས་གསུམ་གྱི་ཁྱད་ཆོས་དང་ལྷག་པར་དུ་དུས་
སྟོན་རྣམ་གཡེང་གི་སྐོར་དང་མི་འདྲ་བར་ཐམས་ཅད་དགེ་སེམས་ཀྱི་རྣམ་རིག་དྭངས་ཤིང་བསམ་བློ་
49



དཔྱད་རྩོམ་གཅེས་བཏུས།
བརྩོན་སེམས་ཀྱིས་ཕྱུག་པའི་སྤྲོ་བདེ་བག་ཕེབས་ཀྱི་དུས་སྟོན་ཞིག་ཡིན་པར་མ་ཟད། འདི་ལ་ཉིང་
དགོས་ཤིག་ཡོད་པ་ནི་ཐམས་ཅད་ཀྱིས་ལས་འབྲས་ཀྱི་རྣམ་གཞག་ཁས་བླངས་ཏེ་བྱ་བ་དེ་ལ་འཇུག་
པའི་སྤྲོ་སེམས་ཀྱི་དགེ་བ་ནི་སྨྱུང་གནས་ཀྱི་ཕན་ཡོན་དང་
། རིལ་སྒྲུབ་ཀྱི་ཕན་ཡོན། མ་ཎི་འགྲུབ་
པའི་གཟུང་སྔགས་ཀྱི་ཕན་ཡོན་སོགས་མཐའ་ཡས་པ་གསུངས་ཡོད་ཀྱང་ཡིག་ཚོགས་ལ་འཇིགས་
ནས་མ་བྲིས་པ་ཡིན་ལ། མདོར་བསྡུས་ན་ཐར་བ་དང་ཐམས་ཅད་མཁྱེན་པའི་གོ་འཕང་མངོན་དུ་བྱེད་
པ་དང་། མི་འདོད་པའི་རིགས་ཀྱི་མཚན་མ་ཐམས་ཅད་ཞི་ནས་ཡུལ་ཕྱོགས་ཐམས་ཅད་ལ་བཀྲ་ཤིས་
དགེ་ལེགས་འབྱུང་བའི་ཐུན་མིན་གྱི་དུས་སྟོན་དེ་སྔར་ལས་ཡུལ་ཁམས་ཐམས་ཅད་ལ་ཁྱབ་བརྡལ་དུ་
གཏོང་རྒྱུ་ནི་ཆོས་ལྡན་བོད་ཀྱི་རྒྱལ་ཁམས་ལ་མཚོན་ན་ད་དུང་ཅུང་ཙམ་ཞན་པའི་ཚུལ་དུ་ལུས་ཡོད།
མ་ཎི་ཡི ག་དྲུག་དང་འབྲེལ་བའི་མགུར་དབྱངས།
སྤྱིར་བཏང་མགུར་དབྱངས་འདི་ནི་རྟོགས་ལྡན་གྱི་སྐྱེ་བོ་དེ་དག་གིས་འཇིག་རྟེན་གྱི་ཉམས་
རྟོགས་གླུ་རུ་བླངས་པའི་དབྱངས་རྟ་ལ་མགུར་བཞེངས་ཞེས་པའི་ཞེ་ས་སྦྱར་བ་ཡིན་མོད། འདིར་
མ་ཎི་ཡིག་དྲུག་དང་འབྲེལ་བའི་བོད་ཀྱི་མགུར་དབྱངས་ཞེས་པ་ནི་གོང་ལྟར་ལེན་པ་བོ་ལ་ལྟོས་ནས་
མགུར་ཞེས་བརྗོད་པ་མ་ཡིན་པར་ལེན་བྱའི་ནང་དོན་དེ་ཉིད་ལ་བརྩི་བཀུར་གྱིས་ཞེ་ས་སྦྱར་ནས་
མགུར་ཞེས་བརྗོད་པ་ཞིག་ཡིན། དེ་ན་བོད་ཀྱི་མ་ཎི་ཡིག་དྲུག་དང་འབྲེལ་བའི་མགུར་དབྱངས་ནི་
ས་ཕྱོགས་རེ་དང་ཡུལ་ཕྱོགས་རེ། ལུང་བ་རེ་དང་སྡེ་བ་རེ། ཚོགས་པ་རེ་དང་མི་སྒེར་གྱིས་མགུར་
དབྱངས་ཀྱི་རྣམ་པ་མཐའ་ཡས་པ་ཡོད་ལ། དེ་དག་ཐམས་ཅད་ཀྱང་ཁུངས་བཙུན་དང་ཕྱག་ལེན་མ་
ནོར་བ་ཞིག་ཏུ་གླེང་ས་མི་འགྲོ་ཡང་ཐམས་ཅད་ཀྱི་གཞི་རྩ་མ་ཎི་དང་འབྲེལ་ནས་རང་རང་སེམས་ཀྱི་
དུང་བ་དང་དད་པ་དབྱངས་སུ་གྱེར་བ་ཤ་སྟག་ཡིན། དཔེར་ན། སྐྱོ་བའི་རྣམ་པའི་སྒོ་ནས་མི་སོགས་
ཤི་བའི་རྗེས་སུ་མ་ཎི་སྐྱོ་བའི་དབངས་རྟ་སྣ་ཚོགས་ལ་དྲངས་ཏེ་མགུར་དབྱངས་འཐེན་པ་དང་།
ལའི་ཤུ་འཆམ་གྱི་མ་ཎི་སྐུལ་བ་སོགས་དང་བའི་ཡིད་ཀྱིས་དྲངས་པའི་དབྱངས་རྟ་སྣ་ཚོགས་མགུར་
དབྱངས་ཀྱིས་འཐེན་པ། ཡང་མི་སྒེར་རེ་རེའི་སེམས་ཀྱི་དགའ་སྐྱོ་སྣ་ཚོགས་དང་འབྲེལ་ནས་ལ་ཁ་
5)



གངས་ལྗོངས་ཤེས་རིག་ནོར་བུའི་སློབ་གླིང་།
དང་རྫ་ཁ་ནས་མགུར་འཐེན་པ་སོགས་དབྱངས་སྙན་ལ་འདེགས་འཇོག་ནི་སེམས་འགྱུ་གཟུངས་སུ་
གྲུབ་པའི་དབྱངས་ཀྱི་ཁྱད་ཆོས་ཕུལ་དུ་བྱུང་བའི་མ་ཎི་དང་འབྲེལ་བའི་མགུར་དབྱངས་ཕུན་སུམ་
ཚོགས་པ་མང་པོ་འདི་ཡང་དབྱངས་སྙན་གྱི་འགྲོས་འགྱུ་ཙམ་མ་ཡིན་པར། དེ་ལ་དགོས་པ་ཉིང་
དགོས་འཁོར་བ་ལས་གྲོལ་བའི་རྒྱུ་ཕུན་སུམ་ཚོགས་པ་མང་ལ། ལེན་པ་བོ་རང་ཉིད་ལ་ཕན་པའི་
དགོས་པ་དང་གང་གི་རྣ་ལམ་དུ་སོང་བའི་དགོས་པ་བསམ་གྱིས་མི་ཁྱབ་ཡོད་པ་ནི་བྱ་དང་དུད་འགྲོ་
སོགས་སེམས་ཅན་གང་གི་རྣ་ལམ་དུ་སོང་བ་དེ་དག་ཐམས་ཅད་ཉེ་བར་ཞི་བའི་བདེ་བ་ཐོབ་པར་
འགྱུར་ཞེས་སོགས་གསུངས་པ་དེ་བཞིན་དུ་མ་ཎི་དང་འབྲེལ་བའི་མགུར་དབྱངས་འདི་དེང་སྐབས་ཀྱི་
གླུ་ལེན་པ་ཙམ་དང་མི་འདྲ་བའི་དགོས་པ་སོགས་ད་དུང་དཔྱད་པའི་གནད་གལ་ཆེན་དུ་སེམས།
མ་ཎི་ཡིག་དྲུག་དང་བོད་ཀྱི་ཚ་གསུར་རིག་གནས།
ཚ་གསུར་ཞེས་བ་ནི་འདོད་ཡོན་གྱི་མཆོད་པ་ཞིག་སྟེ། དཀར་གསུམ་མངར་གསུམ་སོགས་
ཀྱི་གཙང་མའི་ཕྱེ་ཕུར་མེ་ལ་སྲེག་པའི་དྲི་ངད་དང་སེམས་ཀྱི་ཞིང་ཡུལ་དང་ལས་ངན་གྱི་འགྲོ་བ་
བར་དོ་ལ་སོགས་པར་འཁྱམས་པ་དེ་དག་ལ་འབུལ་བསྔོ་བྱེད་པའི་ཆོ་ག་ལ་ངོས་འཛིན་བཞིན་ཡོད་
མོད། ཆོ་ག་འདི་ཡང་མདོ་རྒྱུད་ཀྱི་ཁུངས་ཡོད་མེད་ལ་དཔྱད་པ་མང་བོ་གནང་ཡོད་ན་ཡང་འདིར་
འདོད་ཡོན་གྱི་མཆོད་པ་སྣ་ཚོགས་ཤིག་ཡོད་པའི་བྱེ་བྲག་ཏུ་གསུངས་ཡོད་པ་དེ་དག་ལེགས་པར་
མཐོང་ནས་ཚ་གསུར་བགྱིས་བའི་དགོས་པས་རང་གི་ལན་ཆགས་ཀྱི་བུ་ལོན་དག་པ་དང་། གཞན་
ལ་བསྔོས་པས་དེ་དག་ཀྱང་ཚིམས་པར་གྱུར་ནས་ཐར་བའི་ས་བོན་རེ་རྙེད་པའི་རྒྱུ་འཛོམས་པ་
སོགས་ཀྱི་དགེ་བ་ཡོད་པར་སྨྲ་བ་སོགས་ཧ་ཅང་བདེ་པར་སྙམ། ལྷག་པར་དུ་ད་སྐབས་ཚན་རིག་
དར་བའི་སྐབས་འདི་ལ་དུག་རླངས་སྣ་ཚོགས་ཀྱིས་ཁོར་ཡུག་ལ་ཉམས་ཆག་ཐེབས་པའི་སྐོར་མང་བོ་
ཞིག་ཆོས་ལུགས་པ་མ་ཡིན་པའི་ཚན་རིག་པ་ཚོས་ཀྱང་གླེང་བཞིན་པ་དང་སེམས་ཁུར་གྱི་ཡུལ་དུ་
བཟུང་ཡོད་པ་དེ་ཚ་གསུར་སོགས་ཀྱི་ཆོ་ག་འདིས་ཁོར་ཡུག་གི་ཉམས་ཆག་སླར་གསོ་ཐུབ་པ་དང་
སྐྱེ་དངོས་ལ་ཕན་པའི་སྐོར་ལྡོག་ཕྱོགས་ནས་གོ་ནུས་པ་སོགས་རིག་པའི་ཧ་ཅང་རྟོགས་སླ་བར་སྟོན་
1



དཔྱད་རྩོམ་གཅེས་བཏུས།
བཞིན་པ་འདི་ལྟ་བུ་དགེ་མཚན་རྒྱ་ཆེར་ལྡན་པའི་བོད་ཀྱི་ཚ་གསུར་རིག་གནས་ཡིན་ལ། དེ་ན་འདི་
ལ་མ་ཎི་དང་འབྲེལ་བའི་བོད་ཀྱི་ཚ་གསུར་རིག་གནས་ཇི་ལྟར་འགྱུར་ཞེ་ན། བོད་མི་སུ་ཡིན་ན་རིག་
གནས་གོ་རྟོགས་ཡོད་ཀྱང་ཆོག་ལ་མེད་ཀྱང་རུང་། སུ་ཡིན་རུང་ཚ་གསུར་ཞིག་བསྔོ་བ་ན་ངེས་པར་
མ་ཎི་ལ་བརྟེན་ནས་བསྔོ་བ་ནི་བོད་ཀྱི་དམངས་སྲོལ་ལྟ་བུ་ཞིག་ཏུ་ཆགས་ཡོད་པས་མ་ཎིའི་མཐུས་
ཚ་གསུར་གྱི་རིག་གནས་འདི་དར་རྒྱས་སུ་བྱུང་བ་ཡིན་པས་མ་ཎི་དང་ཚ་གསུར་རིག་གནས་ག་
ས་གཉིས་
རྟེན་བརྟེན་པའི་ཚུལ་ཞིག་ཏུ་ཆགས་ཡོད་དོ། །
མ་ཎི་ཡིག་དྲུག་དང་འབྲེལ་བའི་བོད་ཀྱི་རྡོ་རྐོས་རིག་གནས།
རྡོ་རྐོས་རིག་གནས་ནི་གནའ་འཛམ་གླིང་སྤྱི་ལ་ཁྱབ་ཡོད་པའི་རིག་གནས་ཤིག་ཡིན་པས་ད་
སྐབས་ཀྱི་ལོ་རྒྱུས་སྨྲ་བ་ཐམས་ཅད་ཀྱི་རྡོ་རྐོས་རིག་གནས་ནི་ལོ་རྒྱུས་ཀྱི་སྲོག་ཤིང་ལྟ་བུར་འཛིན་
བཞིན་ཡོད་པར་མ་ཟད་ས་ཆ་ག་གེ་མོའི་ཕྱོགས་ན་ཡང་རྡོ་རྐོས་རིག་གནས་ཀྱི་དངོས་པོ་མཐོང་རྒྱུ་
དང་རྙེད་བཞིན་ཡོད་པས། འདི་འཛམ་གླིང་གི་རིག་གནས་འཕེལ་རིམ་ཁྲོད་དུ་ཡོངས་ཁྱབ་ཅིག་ཡིན་
པ་རྟོགས་སླ་ཡང་། རྡོ་རྐོས་ཀྱི་རིག་གནས་ནི་ད་སྐབས་འཛམ་གླིང་ཁྲོད་ཉམས་བཞིན་ཡོད་ཀྱང་བོད་
ཀྱིས་ད་དུང་དེ་རྒྱུད་འཛིན་དང་དར་སྤེལ་བྱས་པ་འདི་ཡང་མ་ཎི་ཡིག་དྲུག་དང་འབྲེལ་བ་ཤིན་ཏུ་ཆེ་
བའི་རྐྱེན་གྱིས་ཡིན་པ་བོད་ཀྱི་རི་སྒང་སོགས་ན་རི་བོའི་གཏོས་ཙམ་བཙུགས་ཡོད་པའི་གཙུག་ལག་
རིག་གནས་དེ་དག་ལ་ཡང་གླེང་རིན་ཆེན་པོ་ཡོད་པ་ནི། མི་རིགས་ཀྱིས་རིག་གནས་གལ་ཆེན་དུ་
བཟུང་བའི་དན་རྟགས་དང་། ལྷག་པར་དུ་རིག་གནས་ལ་སྙིང་སྟོབས་ཞུམ་པ་མེད་པའི་མཚོན་རྟགས་
ཤིག་ཀྱང་ཅིའི་ཕྱིར་མ་ཡིན། ཡང་དེ་ལ་རྟེན་བཞེངས་ཀྱི་དགེ་བ་ཕུན་སུམ་ཚོགས་པ་ཡོད་པར་མ་
ཟད་རྟེན་དེ་ཉིད་བཞུགས་པའི་ས་ཕྱོགས་དང་མཐོང་ཐོས་རིག་གསུམ་གྱི་འགྲོ་བ་དེ་དག་གི་སྡིག་པ་
བྱང་ཞིང་དགེ་བ་འཕེལ་ཏེ་མཐར་འབྲས་བུ་རྡོ་རྗེ་འཆང་གི་གོ་འཕང་ཐོབ་པའི་རྒྱུར་འགྱུར་བའི་ཉིང་
དགོས་བསམ་གྱིས་མི་ཁྱབ་པ་མང་བོ་ཡོད་དོ། །
52



གངས་ལྗོངས་ཤེས་རིག་ནོར་བུའི་སློབ་གླིང་།
མ་ཎི་ཡིག་དྲུག་དང་འབྲེལ་བའི་མཇུག་བསྡུས་ཚུལ་དུ།
མ་ཎིའི་ཕན་ཡོན་ནི་སྤྱིར་མཐའ་ཡས་ལ་ལྷག་པར་དུ་ཡིག་འབྲུ་རེ་རེས་ཀྱང་དུས་གསུམ་གྱི་
སངས་རྒྱས་ཀྱི་སྙིང་བོ་མཚོན་པ་དང་། མི་འདོད་ནད་གདོན་སོགས་ཀྱི་གནོད་པ་ཞི་བ་སོགས་མང་
ཡང་། མ་ཎི་ཚིག་འགྲེལ་ཙམ་ཞིག་ཞུ་ན་ཨོཾ་ཞེས་པ་ནི། རྡོ་རྗེ་འབྱེད་པ་ལས་ཀྱང་། དེ་བས་ཡི་
གེ་ཨོཾ་ཞེས་པ། །བཀྲ་ཤིས་ཕུན་སུམ་ཚོགས་པའི་ཕྱིར། །ཕྱག་འཚལ་ཡི་གེ་ཞེས་བྱ་སྟེ། །གསང་
སྔགས་གང་དག་བརྗོད་པ་ཡི། །ཐོག་མར་ཡི་གེ་འདི་བཞག་ན། །རབ་ཏུ་བསྔགས་ཞེས་བཤད་པ་
ཡིན། །ཞེས་སྔགས་མགོ་འདྲེན་དང་། ཡང་ན་ཨོཾ་ནི་འཕྲུ་གསུམ་གྱི་བསྡུས་པའི་ཡི་གེ་དེ། །མཚོན་
དོན་སྐུ་རྡོ་རྗེ། གསུང་རྡོ་རྗེ། ཐུགས་རྡོ་རྗེ། རྡོ་རྗེ་གསུམ་གྱི་མཚོན་དོན་དང་ཡེ་ཤེས་ལྔའི་མཚོན་
དོན་སོགས་མང་། མ་ཎི་ནོར་བུ་སྟེ་རིན་པོ་ཆེ་མཆོག་ལ་གོ་བ་དང་། པདྨ་ནི་ཆུ་སྐྱེས་མེ་ཏོག་སྟེ་དྲི་
མ་དང་བྲལ་བ་ལ་གོ ཧཱུྃ་ནི་ཐུགས་ཀྱིས་ས་བོན་ཏེ་ཐུགས་དགོངས་ཤིག་ལྟ་བུ་ལ་གོ་བས། མདོར་
བསྡུས་ན། ཀྱེ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་འཕྲིན་ལས་གཅིག་ཏུ་བསྡུས་པའི་
འཕགས་མཆོག་སྤྱན་རས་གཟིགས་ནོར་བུ་པདྨ་འཛིན་པ་ཐུགས་དགོངས་ཤིག་བྱིན་གྱིས་བརླབ་
ཏུ་གསོལ། ཞེས་པ་ཡིན། འདི་ལ་ཡང་འགྲེལ་ཚུལ་སྣ་ཚོགས་ཡོད་ཀྱང་འདི་ལྟ་བར་འགྲེལ་ན་བློ་
མཆོག་དམན་ཀུན་ལ་མཐུན་པར་མ་ཟད་ངེས་ཤེས་ཅུང་ཙམ་འདྲོངས་སླ་བར་སྙམ། དེས་ན་འདིར་
མ་ཎི་ཡིག་དྲུག་དང་འབྲེལ་བའི་བོད་ཀྱི་ཐུན་མོང་མ་ཡིན་པའི་རིག་གནས་བདུན་ཙམ་ཟུར་དུ་ཕྱུངས་
ནས་ཅུང་ཙམ་བཤད་ཁུལ་བྱས་པ་ཡིན་ཡང་འདི་ལ་ད་དུང་འབྱུང་ཁུངས་དང་དར་རྒྱས་སྐོར་ནས་
གསལ་ཁ་ལེགས་པོ་ཐོན་མེད་པ་དང་ནོར་འཁྲུལ་གྱི་ཆ་ཡང་མི་ཉུང་བ་ཞིག་ཡོད་པ་སྨོས་མེད་ཡིན་
ཡང་འདི་ཙམ་གྱིས་བོད་རིག་པ་ཡར་རྒྱས་དང་དགེ་བ་གང་མཆིས་ཐམས་ཅད་འགྲོ་བ་ཡོངས་ཀྱིས་
སྤྱན་རས་གཟིགས་ཀྱི་ཡིག་དྲུག་བཟློ་བ་ལ་བརྩོན་པའི་རྒྱུར་གྱུར་ཅིག །
རྩོམ་པ་བོ། ༼མཱ་ཁྱེ་བློ་བཟང་ལེགས་བཤད་རྡོ་རྗེ།
སྐབས་བཅོ་ལྔ་བའི་མཐར་ཕྱིན་སློབ་མ། །རྩོམ་འདི་ནི་༢༠༡༢ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མདོ་ལ་རྫོང་སྡེ་མང་དགོན་དུ་སློབ་ཁྲིད་བྱེད་བཞིན་ཡོད།
53



དཔྱད་རྩོམ་གཅེས་བཏུས།
འཚེ་མེད་ཞི་བདེ་གླེང་བ་ཕུག་རོན་དཀར་མོའི་རྒྱང་འབོད།
ཁྲི་ངག་དབང་རྒྱ་མཚོ།
ཐུགས་བསྐྱེད་ལྷ་ལམ་ཡངས་པོའི་དཀྱིལ་འཁོར་ནས། །
འགྲོ་ལ་རྗེས་ཆགས་མཁྱེན་བརྩེའི་ཟེར་བརྒྱ་སྤྲོས། །
དད་གསུམ་ལེགས་ཚོགས་པད་མོ་འཛུམ་བརྒྱ་གྲོལ ། །
ཐུབ་མཆོག་ཉིན་བྱེད་དབང་བོས་ཤིས་པ་སྩོལ། །
རྨད་བྱུང་ཚོགས་གཉིས་ཆུ་གཏེར་ལས་འཁྲུངས་ཤིང་། །
མ་རིག་མུན་སེལ་ཤེས་བྱའི་གནས་ཀུན་གཟིགས། །
འཇམ་དཔལ་དབྱངས་ནས་བཀའ་དྲིན་གསུམ་ལྡན་བར ། །
གུས་པའི་འདུད་དོ་བརྩེ་ཆེན་ཕྱག་གི་ཡུལ ། །
འཁོར་འདས་བརྟན་གཡོ་རིག་འཕྲུལ་གར་གྱིས་བསླུས། །
སེམས་ཀྱི་བུ་ཆུང་འཇིགས་སྐྲག་ཀློང་ན་འཁྱམ ། །
འཚེ་མེད་ཞི་བདེར་སྙེགས་པའི་ཕུག་རོན་དཀར ། །
དགའ་སྐྱོ་རླུང་ཁ་འདི་ནས་རྒྱང་འབོད་བྱེད ། །
54



གངས་ལྗོངས་ཤེས་རིག་ནོར་བུའི་སློབ་གླིང་།
ཐོག་མའི་ཞུ་གསོལ།
དེ་ཡང་བུ་སྟོན་རིན་པོ་ཆེས། བསྟན་འཛིན་སྐྱེས་བུའི་ཐུན་མཚམས་འོད་དང་བྲལ། །ནག་
པོའི་ཕྱོགས་གྱུར་སྡིག་སྤྱོད་འབྱུང་བོའི་བྱ། །ལྟ་ངན་སྣ་ཚོགས་བཟུང་སྟེ་རང་དགར་སྤྱོད། །ཆོས་
མིན་སྤྱོད་པའི་ཕྱོགས་ནི་སྟོབས་ལྡན་ཞིང་། །དམ་པའི་ལས་ལ་སྤྱོད་རྣམས་ཉམས་དུས་འདིར། །
བདག་ལྟ་བུ་ཡིས་རྩོམ་པ་ཅུང་ཞིག་བྱ། །ཞེས་གསུངས་པ་ལྟར། དེ་རིང་ཁ་སང་ཆོས་དང་ལས་
འབྲས་ལ་ལོག་པར་བལྟ་ཞིང་ལྟ་ངན་སྤྱོད་ངན་གྱིས་རྒྱལ་ཁམས་ཡོངས་སུ་ཁྱབ་ནས། ཆོས་མིན་
སྡིག་སྤྱོད་ནག་ཕྱོགས་སྟོབས་དང་ལྡན་ཞིང་དགྲ་འདུལ་གཉེན་སྐྱོང་གི་དུས་འདའ་བའི་སྐབས་འདིར།
ངེས་དོན་བསྟན་འགྲོའི་མགོན་དམ་པ་རྣམས་ཀྱིས་སེམས་ཅན་གྱི་དོན་དུ་མ་དགོངས་པ་ག་ལ་ཡིན་
ཡང་། ཐུན་མོང་སྣང་ཚོད་ལ་ཐུགས་སྐྱོ་ཞིང་ངལ་བའི་ཚུལ་གྱིས་གསུང་འདི་ལྟར་མཛད་པ་ཡིན་
ན། སྐྱེ་སྟོབས་ཀྱི་ཤེས་རབ་དམན་ཞིང་སྦྱངས་སྟོབས་ཀྱི་ཡོན་ཏན་དབེན་པའི་བློ་དམན་བདག་འདྲས་
མིང་ཆེན་པོ་ཞིག་བཏགས་ཏེ་ཞི་བདེ་ཐབས་ལམ་སྟོན་པ་ནི་འོས་མ་མཆིས་མོད། སློབ་དཔོན་ཆོས་
ཀྱི་གྲགས་པས། སྐྱེ་བོ་ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་པས་ན་ལེགས་བཤད་
རྣམས། དོན་དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་ཡང་། ཡོངས་གྱུར་
དེས་ན་བདག་ལ་འདི་ནི་གཞན་ལ་ཕན་པ་ཡིན་ཞེས་བསམ་པའང་མེད། སེམས་ནི་ཡུན་རིང་ལེགས་
བཤད་གོམས་པ་ལྷུར་ལེན་བསྐྱེད་ཕྱིར་འདི་ལ་དགའ་བ་སྐྱེས། ཞེས་གསུངས་པ་ལྟར། འཇིག་
རྟེན་གྱི་སྐྱེ་བོ་ཕལ་ཆེར་འདོད་ཡོན་ལ་སྲེད་པས་ཀུན་ནས་མནར་ཏེ་དམ་པའི་གཞུང་ལུགས་ལེགས་
བཤད་འཚོལ་བ་ལྷུར་མི་ལེན་ཞིང་། འགའ་ཞིག་གིས་དོན་དུ་གཉེར་ན་ཡང་དོན་མེད་དོན་ལོག་གི་
སྐོར་ནས་བྱ་བའི་ཆ་ལ་རབ་ཏུ་རྨོངས་ཤིང་ལེགས་བཤད་བུ་རམ་རོ་མཆོག་རྩྭ་ལྟར་འདོ
འགའ་ཞིག་ལ་ལེགས་ཉེས་དཔྱོད་པའི་ཤེས་རབ་ཀྱི་རྩལ་མེད་ཅིང་མཁས་པ་གཞན་དང་གཞན་་
རུ་ང་ཕྲག་དོག་གིས་དོན་དུ་མི་འགྱུར་བར་ཟད་པས། བདག་གིས་འདི་འདྲ་བྲིས་ན་གཞན་ལ་ཕན་
པར་འགྱུར་རོ་སྙམ་པའི་བསམ་པའང་མེད་དོ། །ཡིན་ན་ཡང་། རྗེས་རིན་པོ་ཆེས། འོན་ཀྱང་འཆི་
ང་བ་དང་།
55



དཔྱད་རྩོམ་གཅེས་བཏུས།
བདག་ཁར་ཕྱོགས་པའི། །སྲོག་གི་རྒྱན་ནི་མ་ནུབ་པར། །ཁྱེད་ལ་ཅུང་ཟད་ཡིད་ཆེས་པ། །འདི་
ཡང་སྐལ་བ་བཟང་སྙམ་བགྱིད། །ཅེས་གསུངས་པ་ལྟར། ད་རེས་བླ་མ་དཀོན་མཆོག་གི་ཐུགས་རྗེ་
ལ་བརྟེན་ནས་རྙེད་དཀའ་འཇིག་སླ་བའི་མིའི་ལུས་རྟེན་ལན་ཅིག་ཐོབ་པ་དང་། ཐོབ་ནས་ཀྱང་སངས་
རྒྱས་ཀྱི་བསྟན་པ་རིན་པོ་ཆེ་དང་མཇལ། མགོན་དགེ་བའི་གཤེས་གཉེན་དང་ཕྲད། གྲོགས་ཚངས་
པ་ཚངས་པར་སྤྱོད་པའི་ཟླ་གྲོགས་དང་བཅས་མི་ཚེའི་དོན་ལྡན་གྱི་ལས་ལ་ཅུང་ཙམ་ཞུགས་ཐུབ་པ་
དང་། ལྷག་པར་དུ་བགྲང་བྱ་འགའི་རིང་ལ་བཀའ་དྲིན་རི་ལས་ལྕི་བའི་དགེ་རྒན་ གངས་ལྗོངས་ཤེས་
རིག་གླིང )རྣམས་པས་གསོ་སྐྱོང་བླ་མེད་གནང་ཞིང་སྟོན་པ་དང་བསྟན་པར་ཡིད་ཆེས་ཤིང་དད་པས་
ཀུན་ནས་བསླང་སྟེ་འགྲོ་བ་ཡོངས་ལ་གནས་སྐབས་དང་མཐར་ཐུག་གི་ཕན་བདེ་ཞིག་བསྐྲུན་དགོས་
ན། ནང་བསྟན་གྱི་ཁྱད་ཆོས་འབུར་དུ་ཐོན་པའི་ནང་བསམ་བློ་བཙོ་སྦྱངས་བྱས་པ་ནས་སྤྱོད་བཟང་
བོར་སློབ་རྒྱུར་ངེས་ཤེས་ཅུང་ཙམ་རྙེད་པའི་ཁར། རང་ཉིད་ལ་འདི་འདྲའི་སྐལ་བ་དང་ལྡན་པར་ཐོག་
མཐའ་བར་གསུམ་ནས་མཐུན་རྐྱེན་གང་ལེགས་སྦྱོར་བའི་ཕ་མ་དང་ཕུ་ནུ་མིང་སྲིང་སོགས་ཀྱི་བརྩེ་
བ་བསབ་ཕྱིར། ཆོས་རྗེ་ས་པཎ་གྱིས། ནུས་པ་མེད་ཀྱང་འབད་བཞིན་དུ། །བསྟན་བཅོས་དང་ནི་
སྟོན་བྱེད་པ། །ཞེས་སོགས་གསུངས་པ་ལྟར། བདག་ལ་ད་ལྟ་འཇིག་རྟེན་གྱི་གཡོ་སྒྱུ་ཁྲམ་གསུམ་
ལས་རྣམ་པར་རྒྱལ་ངེས་པའི་སྨྲ་བྱེད་ཀྱི་ལྕེ་དང་། བསམ་ངན་སྦྱོར་རྩུབ་ཀྱི་རི་བོ་རྨང་ནས་སྙིལ་བྱེད་
ཀྱི་ལུས་རྩལ་ཞན་ན་ཡང་། ལྷག་བསམ་གྱི་ཉིན་བྱེད་ལོག་ལྟའི་དཔུང་ཚོགས་ཀྱི་ཆོས་མིན་བྱེད་ལས་
ལ། ཡིད་སེམས་སྐྱོ་བའི་མིག་ཆུ་དང་བཅས་དྲང་བདེན་གྱི་འོག་སྣང་སྤྲོས་པ་ལས་དུས་བདེ་ཞི་འཇམ་
གྱི་ལོ་འདབ་ཡངས་པོར་གྲོལ་ནས་ཆུ་སྐྱེས་གེ་སར་རྣམ་པར་རྒྱས་པ་འཛམ་གླིང་སྐྱེ་འགྲོ་མཐའ་དག་
ཞི་བདེའི་དཔལ་ལ་རོལ་བའི་དུས་སྐབས་བཟང་བོ་ཞིག་ངེས་ཅན་དུ་འོང་ངེས་ཅན་དུ་འོང་ངེས་སོ་
སྙམ་ནས་འདིར་བརྗོད་བྱའི་དོན་གྱི་སྙིང་བོ་ཡང་ཕན་བདེ་འབྱུང་གནས་རྒྱལ་བསྟན་རིན་པོ་ཆེ་གཞུང་
ལས་བསྟན་པའི་བློ་སྦྱོང་རང་སེམས་འདུལ་བའི་སྐོར་དང་སྤྱི་ཚོགས་ཚན་རྩལ་གསར་བའི་དགེ་སྐྱོང་
བཅས་ལ་གཞིགས་ཏེ་འདིར་རང་བློ་རྒྱ་ཁབ་བུ་གས་དཔོག་ཚོད་ཙམ་ཅུང་ཟད་གླེང་བར་བྱ་བ་ལ་བཞི་
ལས།
66



གངས་ལྗོངས་ཤེས་རིག་ནོར་བུའི་སློབ་གླིང་།
try=ཚནgor*
དང་བོ། འཚེ་མེད་ཞི་བདེ་སྤྱིར་བསྟན་པ།
སྤྱིར་འགྲོ་བ་མིའི་རིགས་འཚོལ་སྙེག་དང་རེ་སྨོན་བྱེད་ས་ནི་འཚེ་བ་མེད་ཅིང་མཛའ་མཐུན་
ལྷིང་འཇགས་ཀྱི་ཞི་བདེ་སྤྱི་ཚོགས་ཤིག་ཡིན་མོད། འོན་ཀྱང་མི་ལ་ལ་ཞིག་གིས་འདུ་ཤེས་འཛིན་
སྟངས་ཕྱིའི་དངོས་པོའི་འཕེལ་རྒྱས་དང་ཚན་རིག་ལག་རྩལ་ཙམ་ལ་མོས་ཤིང་མངོན་པར་ཞེན་ནས་
འཚེ་མེད་ཞི་བདེ་གཞན་བདེ་ངོ་མ་དེ་རྒྱུའམ་རྩ་བ་ངོས་ཟིན་གྱིན་མེད་ལ། དེའི་སྟབས་ཀྱིས་རང་བདེ་
གཞན་སྡུག་གི་སྤྱི་ཚོགས་འཕེལ་རིམ་ཁྲོད་བསམ་བློ་གུ་དོག་མོ་དེའི་ས་སྟེང་ཡོངས་ལ་དབང་བསྒྱུར་
ནས་ཕྱིན་ཅི་ལོག་གི་ལྟ་སྤྱོད་ངན་པ་ཆེ་ཆེར་དར་བས་འཚེ་མེད་ཞི་བདེ་སྤྱི་ཚོགས་ཤིག་རིང་དུ་གྱུར།
ད་ལྟའི་གནས་བབ་ལ་གཞིགས་ན་རྙོག་འཛིངས་ཀྱི་སྤྱི་ཚོགས་དང་འགྲན་རྩོད་ཀྱི་ཚོར་ར་ཉིན་རེར་ཇེ་
ཐུ་དང་ཇེ་རྒོད་ལ་སོང་བས་འགྲོ་བ་མིའི་རིགས་ལ་ཚུལ་ལྡན་སྤྱོད་བཟང་གི་འདུ་ཤེས་ཉག་ཕྲ་བ་སྣུམ་
ཟད་ཀྱི་མར་མེ་ལྟར་གྱུར་ནས། ཕན་ཚུན་ལ་གནོད་ཅིང་འཚེ་བའི་བསམ་སྤྱོད་ལོག་པར་སྤྱོད་པ་ནད་
ཡམས་བཞིན་ཆེས་ཆེར་འགྲོ་བ་ཡོངས་ལ་འཇིགས་སྐྲག་དང་སྡུག་བསྔལ་མཉམ་དུ་སྐྱེས་བཞིན་ཡོད།
འདི་དག་གི་རྩ་བ་གང་ལས་བྱུང་སྙམ་ན། རྗེ་རིན་པོ་ཆེས། འཇིག་རྟེན་རྒུད་པ་ཇི་སྙེད་པ། །དེ་ཡི་རྩ་
བ་མ་རིག་སྟེ། །ཞེས་གསུངས་པ་ལྟར། རྒྱུ་མ་རིག་པ་བདག་འཛིན་གྱི་གཏིང་དུ་ནུབ་པས་རང་རྒྱལ་
གཞན་ཕམ་མ་གཏོགས་གཞན་ཕན་གྱི་བསམ་བློ་རིང་དུ་དོར་ནས་ཐོབ་དང་གོ་ས་དང་། ཁེ་དང་རྒྱལ་
ཁ། དཔལ་དང་འབྱོར་བ་ལ་སོགས་རང་ཁོ་ནར་ཐོབ་ན་སྙམ་པའི་ཧམ་སེམས་དྲག་ཏུ་འབར་བའི་མེ་
ལྕེ་བཞིན་འགྲོ་བ་ཕལ་མོ་ཆེའི་སེམས་རྒྱུད་སྲེག་བཞིན་ཡོད། དེའི་ཕྱིར་སྤྱོད་པ་ཡ་རབས་འཚེ་བྲལ་
གྱི་བྱ་བར་འབད་པ་ནི་འཇིག་རྟེན་ན་ཧ་ཅང་རིན་ཐང་བྲལ་བ་དང་མི་ཚེ་དོན་ལྡན་གྱི་སྙིང་བོ་ཡང་དེ་
ཡིན་པར་སྙམ། ལྟ་སྤྱོད་བཟང་བོ་དེར་སློབ་ན་ཐོག་མ་ཉིད་ནས་རང་བློ་རང་ལ་ལྐོག་ཏུ་མ་གྱུར་བའི་
ངང་ནས་ནང་བསྟན་ཆོས་གཞུང་གི་བློ་སྤྱོང་སྔོན་དུ་སོང་ནས་མི་དགེ་བའི་ཕྱོགས་རིང་དུ་དོར་བ་དང་།
དགེ་བཅུ་དང་དུ་བླངས་ན། ཚེ་འདིའི་དབང་དུ་བྱས་ན་རང་གཞན་བདེ་སྐྱིད་དང་ཚེ་ཕྱི་མའི་དབང་དུ་
བྱས་ནའང་བདེ་བ་དང་ལྡན་པར་གདོན་མི་ཟའོ། །འཛམ་གླིང་གི་རྒྱལ་ཁབ་སོ་སོ་དང་ལྷག་པར་དུ་
57



དཔྱད་རྩོམ་གཅེས་བཏུས།
རང་རེའི་བོད་གངས་ཅན་པ་ལ་མཚོན་ན། མེས་བོ་སྲོང་བཙན་སྒམ་པོས་ཕྱག་རྒྱས་བཏབ་པའི་མི་
ཆོས་གཙང་མ་བཅུ་དྲུག་གི་རྩ་ཁྲིམས་ཚུལ་བཞིན་བསྲུངས་ནས་ཆོས་སྲིད་ལུགས་གཉིས་ཀྱི་མངའ་
འབངས་ཐབས་ཀྱིས་སྐྱོང་བ་བཞིན། བསམ་བློ་འདི་མི་སུ་ལ་ལྡན་ན་རླབས་ཆེན་གྱི་མི་སྣ་དང་རྒྱལ་
ཁམས་ཞི་བདེ་ཡང་དེ་མ་ཡིན་ནམ། འཇིག་རྟེན་འདི་ལ་དབང་སྒྱུར་མཁན་རྐང་གཉིས་མི་ཡིན་ལ།
དེ་དག་ལ་ཕྱིའི་ལོངས་སྤྱོད་དང་དཔལ་འབྱོར་གཙོ་བོ་དོན་དུ་གཉེར་ནས་ནང་ཕན་སེམས་ཀྱི་རྩིས་མ་
ཟིན་ན་ཕ་དང་བུ། ཕུ་ནུ་དང་མིང་སྲིང་། མཛའ་བཤེས་སྙིང་གྲོགས་ཤིག་ཡིན་ནའང་ཕན་ཚུན་སྲོག་
འཕྲོག་པ་མཚོན་འདེབས་པ། བརྩེ་བ་དོར་ནས་དགྲ་ལྟར་སྡང་བ། ངོ་ཚ་ཁྲེལ་མེད་སོགས་ཀྱི་ལུས་
སེམས་སྡུག་ལ་བསྐྱལ་བ་སོགས་བརྗོད་ཀྱིས་མི་ལང་ངོ་། །རྒྱལ་ཁབ་ཞིག་ལ་མཚོན་ན་རང་གི་རྒྱལ་
ཁབ་སྲུངསྐྱོང་དང་དམངས་ལ་ཕན་པ་སྒྲུབ་ཆེད། དམག་དཔུང་ཧྲག་བསྡུ། མདའ་མཚོན་གོ་ཆ་རྡུལ་
ཕྲན་མཚོན་ཆ་དང་དེ་འགོག་སྲུང་སོགས་ལ་འགྲོ་གྲོན་མི་ཉུང་བ་བཏང་སྟེ་བཀོད་སྒྲིག་བྱས་མོད། དེ་
དག་ཐམས་ཅད་རང་གཞན་གཉིས་ཕུང་ངམ། སྡུག་བསྔལ་ཚད་མེད་འབྱིན་བྱེད་ཀྱི་རྒྱུར་འགྲོ་བ་མ་
གཏོགས་འཚེ་བྲལ་ཞི་བདེ་ཐོབ་བྱེད་ཅིག་མིན་ནོ། །དེ་ལྟར་ན་འཇིག་རྟེན་འདིར་འགྲོ་བ་མིའི་ངལ་
རྩོལ་དང་འགྲན་རྩོད་ཀྱི་འཕེལ་རྒྱས་ཁྲོད་རྙོག་འཛིང་དང་དཀའ་ཁག་སེལ་ཕྱིར་ནང་སེམས་ཁམས་
བཙོ་སྦྱངས་བྱེད་པར་སློབ་གསོའི་གཞུང་ལུགས་ཏེ་ནང་བསྟན་གྱི་སྙིང་བོ་གཞན་ལ་མི་འཚེ་བ་ནི་
ཀུན་གྱི་རེ་སྨོན་དང་གླེང་བཞིན་པའི་འཛམ་གླིང་ཞི་བདེ་ཡིན་ནོ། །
གཉིས་པ། གཞན་ལ་འཚེ་བ་སྲོག་གཅོད་སོགས་ཀྱི་རྒྱུ་བཤད་པ།
དེ་ཡང་ཇི་སྐད་དུ། གཞན་སེམས་འཚེ་བ་ནི་སྲོག་གཅོད་པའོ། །ཞེས་གསུངས་པ་ལྟར། འགྲོ་
བ་ཕལ་མོ་ཆེས་རང་བདེ་ཐབས་ཀྱི་ཆེད་སེམས་ཅན་གཞན་གྱི་སྲོག་གཅོད་པ་ལ་སོགས་པའི་མི་དགེ་
བའི་ལས་ལ་རབ་ཏུ་གོམས་ཤིང་མི་ཚེ་ཆུད་ཟོས་སུ་བཏང་ནས། གཞན་ལ་འཚེ་བའི་བསམ་ངན་
སྦྱོར་རྩུབ་སྐད་ཅིག་གི་རིང་ལ་ཡང་སྤོང་ཐུབ་ཀྱིན་མེད། འདི་དག་གི་རྩ་བ་གང་ལས་བྱུང་སྙམ་ན། །
ཇི་སྐད་དུ། རང་གི་འདོད་ཁ་མ་གྲུབ་ན། གནོད་འཚེ་བྱེད་པར་ཉམ་ང་མེད། ཅེས་གསུངས་པ་ནང་
58



གངས་ལྗོངས་ཤེས་རིག་ནོར་བུའི་སློབ་གླིང་།
བཞིན་མ་རིག་པའི་བདག་འཛིན་གྱི་ངང་ནས་རང་བདེ་ཐབས་འཚོ་ཐབས་ཀྱི་ཆེད་སེམས་ཅན་བརྒྱ་
ཕྲག་མང་པོ་ལ་འཇིགས་སྐྲག་དང་གདུག་རྩུབ་ཀྱི་ངང་ནས་གནོད་འཚེ་བྱེད། ཁྲོ་ཞིང་གཏུམ་པ། སྙིང་
རྗེ་མེད་པ། རང་ཉིད་གྲུང་བོར་རློམ་པ་སོགས་གོ་ལྡོག་པའི་རྒྱལ་ཁམས་ཕུང་ལ་སྦྱོར་བ་འདི་བྱུང་།
འདི་ཡང་མཐར་གཏུགས་ན་ལས་འབྲས་དང་ཚེ་སྔ་ཕྱི་ལ་ཡིད་ཆེས་པ་ཁོ་ན་ལ་ཐུག་སྟེ། འཇིག་རྟེན་
འདིར་སེམས་ཅན་སུ་འདྲ་ཞིག་ཡིན་རུང་རང་གི་སྲོག་ལ་མི་གཅེས་པ་དང་འཆི་བ་ལ་མི་འཚེར་ཞིང་
མི་
པེ་སྐྲག་པ་ནི་ཤིན་ཏུ་དཀོན་ལ། འགྲོ་བ་ཐམས་ཅད་སྲོག་དང་བཅས་པ་དང་། བདེ་སྡུག་གི་ཚོར་བ་
ཡོད་པ་གཅིག་མཚུངས་ཡིན་པའི་ཕྱིར། སྐྱེ་བོ་ཀུན་ལ་སྲོག་ནི་རབ་ཏུ་ཕངས། ཞེས་དང་། འཆི་
བའི་མི་འཇིགས་གང་ཡང་མེད། །འཚོ་བའི་སྲོག་ལ་ཀུན་ཀྱང་འཛེམ། །རང་གི་ལུས་ལ་དཔེ་ལོངས་
ལ། །གཞན་ལ་གནོད་པ་མ་བྱེད་ཅིག །ཅེས་གསུངས་པ་ལྟར། འགྲོ་བ་མི་དང་དུད་འགྲོ་ཚུན་ཆད་
ནས་རང་ཉིད་ཀྱི་སྲོག་ལ་མི་གཅེས་པ་གཅིག་ཀྱང་མེད་ལ་རང་ཉིད་ཀྱི་ཚོད་ཀྱི་དབང་ཆ་དང་བཙན་
གཉོམ་ཡོད་སྲིད་མོད། གཙོ་བོ་གང་ལ་དབང་ཡོད་པ་དེ་ལ་སྡིག་པ་ཡོད། གང་ལ་རྒྱུ་ཡོད་པ་དེ་ལ་
སེར་སྣ་ལྡན་པ་ལྟར་རྒྱལ་བོ་ཆེན་པོ་ཞིག་གི་རྒྱལ་ཁབ་སྐྱོང་བ་ཡིན་ན་ཞི་དྲག་ཐབས་ལམ་གཉིས་ལྡན་
གྱིས་སེམས་ཅན་ལ་བདེ་སྐྱིད་འཚོ་བ་བསྐྲུན་ཐུབ་རྒྱུ་རེད་མ་གཏོགས། དྲག་པོའི་དཔུང་ལ་ཞི་བའི་
བློ་བཀོད་མེད་པ་དང་། ཆབ་སྲིད་སྐྱོང་ཐབས་ལ་ཐོག་མ་ཉིད་ནས་བརྩེ་སེམས་དང་མཛའ་མཐུན་གྱི་
ཉེར་ལེན་མེད་ན་འཚེ་མེད་ཞི་བདེ་འཚོ་བ་ཞིག་རྨི་ལམ་དུའང་རྨིས་དཀའ་རྒྱུ་རེད། མི་དེ་དག་གིས་
རང་གཅེས་འཛིན་གྱི་དབང་གིས་ཐ་ན་ཁ་ཟས་ཚུན་ཆད་ནས་བཟུང་སྟེ་ཤ་གསར་བ་དང་། ཁྲག་དྲོན་
མོར་རོལ་ནས་དུག་གསུམ་གོང་དུ་འཕེལ་ཞིང་། ཧམ་སེམས་ཇེ་ཆེ། གཡོ་སྒྱུ་ཁྲམ་གསུམ། ང་
རྒྱལ་ཕྲག་དོག་སོགས་འཚང་ཁ་ཤིག་ཤིག་གིས་གདོང་ནས་དག་པའི་སེམས་ཀྱི་ཁྱེའུ་ཆུང་ཡོངས་སུ་
བསླུས་ཏེ་རྙེད་བཀུར་གྲགས་འབྱོར་ཅུང་ཟད་ཙམ་ལ་ཡིད་ཚིམ་ནས་རང་ཉིད་དཔའ་བོ་ཞིག་འཁྲུངས་
ཡོང་སྙམ་མོད། ཁ་ཕྱིར་འཁོར་གྱི་བསམ་བློ་ཞིག་ཐོངས་དང་། ཁྱོད་ཀྱི་རྒྱལ་ཁར་བསམ་པའི་སྣང་
སྟོང་དེ་ཡང་སེམས་ཅན་ཁྲི་ཕྲག་མང་བོའི་གཅེས་སྲོག་ལ་གནོད་ཅིང་འཚེ་བའི་མིག་ཆུ་དང་ཟུངས་
ཁྲག་གི་ཀློང་ནས་ཐོབ་པ་མ་ཡིན་ནམ།
ཕྱོགས་གཞན་ཞིག་ནས་བཤད་ན། མི་ཕལ་མོ་ཆེས་ཚན་རིག་ལག་རྩལ་སྔོན་ཐོན་དུ་གྱུར་
59



དཔྱད་རྩོམ་གཅེས་
པ་གཅེས་བཏུས།
མི་
ནས་དམངས་ཡོངས་ལ་ཕན་བདེ་བསྐྲུན་སོང་སྙམ་ནས་ཡིད་ཚིམ་བཞིན་ཡོད་མོད། དེ་ལ་དགེ་སྐྱོན་
གཉིས་ལས་སྐྱོན་ཆའི་ཕྱོགས་ཅུང་མང་བ་མངོན་གསལ་རེད། དགོས་པ་གཏན་ནས་མེད་པ་མིན་
ལྷག་པར་ཕྱིའི་དཔལ་འབྱོར་འཚོ་བ་འཕེལ་རྒྱས་ཁྲོད་གོ་གནས་གལ་ཆེན་བཟུང་ཡོད། ཡིན་ན་ཡང་།
དེ འི་ནུས་པ་དང་འཕེ ལ་འགྱུར་ལ་བློ་གཏད་ནས་སེམས་ཁམས་བཅོས་སྒྱུར་ལ་མ་འབད་
། སྤྲང་བོ་དབྱུག་པ་སྤྲང་བོའི་མགོ་གཅོག་གི་དཔེ་ལྟར་ཐ་མ་རང་ཉིད་བརླག་བྱེད་ཀྱི་རྒྱུར་
འགྱུར་རམ། དཔེར་ན་འཛམ་གླིང་གི་མི་སྣ་གྲགས་ཅན་ནོ་པེར་ཨེར་གྱིས་འགད་རྫས་ཐོག་
མར་གསར་གཏོད་བྱེད་སྐབས་ཁོའི་བསམ་བློ། རྗེས་སུ་ཁོ་ལ་འགྱོད་པའི་བསམ་བློ་བྱུང་
བ་དེ་དག་ནི་ལག་ལེན་དངོས་ནས་ངོས་ཟིན་ཐོབ་པ་ཡིན་ལ། ཐོག་མར་ཁོ་གཅེས་འཛིན་གྱི་
དབང་དུ་སོང་ནས་གཞན་ལ་གནོད་འཚེ་བྱེད་སྤྱད་ཅིག་ལོགས་སུ་གསར་གཏོད་བྱས་པ་ཡིན་
མོད། འགྱོད་པའི་སྒོ་ནས་རང་གི་དཔལ་འབྱོར་ཡོང་སྒོ་མཐའ་དག་འཛམ་གླིང་སྤྱི་ལ་དབང་
བའི་ཆོག་སེམས་དང་བཅས་འཐབ་རྩོད་དང་གཞན་ལ་འཚེ་བའི་ལྡོག་ཕྱོགས་ནས་ལངས་ཏེ་བྱ་
དགའི་རྣམ་གྲངས་རིགས་འགའ་གཏན་འཁེལ་བྱས་པ་དང་ཞི་བདེ་བྱ་དགའ་གཙོ་བོར་བཞག་
ཡོད་པ་ཡིན་མོད། འོན་ཀྱང་དུག་རྫས་དེ་མེད་བརླག་ཏུ་གཏོང་མ་ཐུབ་པར་མ་ཟད་ཅང་མ་འགོར་
བར་འཛམ་གླིང་འཁྲུག་ཆེན་དང་བོ་འགོ་བརྩམས་པ་ནས་བར་མ་ཆད་པར་དུག་རྫས་དེ་དག་
གི་ནུས་པ་ལ་བརྟེན་ནས་སེམས་ཅན་འབུམ་ཕྲག་མང་བོར་གནོད་འཚེ་ཡ་ང་བ་བྱས་པ་དང་།
དུག་རྫས་ལག་ལེན་བྱེད་ཐེངས་རེར་བརྟན་པ་སྣོད་ཀྱི་འཇིག་རྟེན་གྱི་ཁོར་ཡུག་སྐྱེ་དངོས་ཡོངས་
རྫོགས་ལ་རྨ་གཏོད་ཅིང་སྐྱི་གཡའ་བ་འཇིགས་རུང་དུར་ཁྲོད་དང་གཉིས་སུ་མེད་པའི་ཚུལ་དུ་བཏང་
བ་མངོན་སུམ་རེད་མོད། ད་དུང་ཚིམ་རྒྱུ་མེད་པའི་མི་ཕལ་མོ་ཆེས་ཧམ་པ་ཇེ་ཆེར་སོང་ནས་རང་
གི་ལྟོ་རྒྱབ་ཀྱི་ཕྱིར་དུ། ཉེས་མེད་རི་དྭགས་ཀྱི་རིགས་མང་བོ་སྲོག་འཕྲོག་པ་དང་ཟས་ཐུན་གཅིག་
བཟའ་ནའང་ཉེས་མེད་སེམས་ཅན་མང་བོས་ཤ་ཁྲག་གི་སྟོན་མོ་བཤམས་པ་སོགས་ལས་འབྲས་ལ་
ཁྱད་གསོད་དང་ཆོས་སྐད་གོ་ན་ཡང་རང་གི་སྟོན་མོ་བཤམས་པ་སོགས་ལས་འབྲས་ལ་ཁྱད་གསོད་
དང་ཆོས་སྐད་གོ་ན་ཡང་རང་གི་རྒྱུད་སྟེང་ནས་ཉམས་ལེན་ཅུང་ཙམ་ཡང་མེད་དོ། །འདི་དག་གི་རྩ་
བ་ཡང་རྒྱུ་མ་རིག་པ་དང་རང་གཅེས་འཛིན་ལས་བྱུང་བ། ལྷ་ཆོས་མི་ཆོས་གང་དང་མི་མཐུན་པ་ཚེ་
60



གངས་ལྗོངས་ཤེས་རིག་ནོར་བུའི་སློབ་གླིང་།
འདིའི་དབང་དུ་བྱས་ན་བདེ་སྐྱིད་དང་འདྲ་མཉམ་ཞི་བདེ་བཅས་ཀྱི་བཀག་རྡོ་དང་། ཚེ་ཕྱི་མར་ཡང་
དམྱལ་བའི་གཏིང་རྡོ་སྒྲུབ་པའི་ས་བོན་བཅས་ཡིན་པས་ན། ཀུན་གྱིས་རྒྱུ་དེ་རྩ་བ་ངོས་ཟིན་པར་བྱས་
ནས་ཞི་བདེ་ཐབས་ལམ་འཚོལ་རྒྱུ་ནི་གོ་ལ་ཧྲིལ་བོའི་འོས་འགན་ཡིན་ནོ། །
གསུམ་པ། འཚེ་མེད་ཞི་བདེ་ཡོང་བའི་ཐབས་ལམ།
སྤྱི་ཚོགས་ཧྲིལ་བོར་མི་ཆོས་གཙང་མའི་སྲོལ་བཟང་ཡ་རབས་ཀྱི་བྱ་བ་རྣམས་ཆེ་ཆེར་ཉམས་
རྒུད་ཆེན་པོ་ཐེབས་ནས་མི་ཕལ་མོ་ཆེས་གནོདསེམས་དང་། ལོག་ལྟ། གཡོ་སྒྱུ། ཧམ་སེམས་
སོགས་བསམ་ངན་གྱིས་ཀུན་ནས་བསླངས་ཏེ། ཕྱིའི་ལོངས་སྤྱོད་ཇི་ལྟར་འཛོམས་ཀྱང་སྡུག་བསྔལ་
སྐྱེད་བྱེད་ཀྱི་སྣ་འདྲེན་དང་ས་བོན་ལྟ་བུར་གྱུར་ནས་འགྲོ་བ་ཕལ་ཆེས་ཡི་མུག་པའི་གནས་སུ་གྱུར་
ཡོད། དཔེར་ན། མི་ཞིག་ལ་ན་ཚ་སོགས་ཅི་ཡང་མེད་པའི་ཚེ་ན་སྨན་པ་ཞིག་ལ་བསྟེན་འདོད་མི་
སྐྱེ། གལ་ཏེ་གློ་བུར་དུ་ན་ཚ་དྲག་པོ་ཞིག་བྱུང་ནས་གལ་ལ་ཐུག་པ་ན། ཚད་ལྡན་གྱི་སྨན་པ་མཁས་
པ་ཞིག་མགྱོགས་མྱུར་གྱིས་བཙལ་ནས་དེའི་ངག་བཞིན་ནད་ཀྱི་གཉེན་པོ་སྨན་བསྟེན་ནས་ནད་ལས་
གྲོལ་བ་བཞིན་འདོད་ཆགས་ལ་སོགས་པའི་ཉོན་མོངས་པའི་ནད་ཀྱིས་གཟིར་བ་ན། སྡུག་བསྔལ་
ལས་ཐར་ཐབས་སུ་སྨན་དཀར་བོ་ཆིག་ཐུབ་ཅིག་བཙལ་དགོས་ལ། དེ་ནི་གང་ཡིན་ཞེ་ན། མདོ་
ལས་སྡུག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་
སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་གསུངས་པ་ལྟར། བདག་ཅག་གི་སྟོན་པ་
ཐུགས་རྗེ་ཅན་གྱིས་ཉོན་མོངས་དུག་གསུམ་གྱི་གཉེན་པོར་དམ་པའི་ཆོས་ཀྱི་སྨན་མཆོག་བདུད་རྩི་
ལྟ་བུ་དེ་གནང་ཡོད་ལ། དེ་ཡང་། དམ་པའི་ཆོས་ནི་ཐོག་མར་དགེ་བ། བར་དུ་དགེ་བ། ཐ་མར་
དགེ་བ། དོན་བཟང་བོ། ཚིག་འབྲུ་བཟང་བོ། མ་འདྲེས་པ། ཡོངས་སུ་དག་པ། ཡོངས་སུ་བྱང་བ།
ཞེས་གསུངས་པ་ལྟར། ཐབས་ལམ་དམ་པ་འདི་ཉམས་སུ་བླངས་ན་ཚེ་འདིའི་དབང་དུ་བྱས་ན་ཡང་
ཀུན་གྱིས་ཡིད་དུ་འོང་ཞིང་ཚེ་ཕྱི་མའི་དབང་དུ་བྱས་ན་ཐར་བ་དང་ཐམས་ཅད་མཁྱེན་པའི་གོ་འཕང་
ཐོབ་བྱེད་ཀྱི་རྒྱུ་དམ་པའོ། །
6



དཔྱད་རྩོམ་གཅེས་བཏུས།
རྒྱལ་སྲས་ཆེན་པོ་ཞི་བ་ལྷས་འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་
བའི་གནས། །འོན་ཀྱང་། སྨན་དཔྱད་བཀླགས་པ་ཙམ་གྱིས་ནི། ནད་པ་དག་ལ་ཕན་འགྱུར་རམ།
ཞེས་པ་ལྟར་ཚིག་ཐོས་ཙམ་གྱིས་ཕན་པར་དཀོན་ལ་སྨན་མ་འཐུང་བ་བཞིན་ནོ། །དེས་བསྟེན་ཚུལ་
ནི་ཐོག་མའི་བསྟན་རིམ་དང་བྱང་ཆུབ་ལམ་རིམ་གྱི་གཞུང་ལྟར་བཤེས་གཉེན་བསྟེན་ཚུལ་ནས་བཟུང་
སྟེ་མཇུག་ཞི་ལྷག་གི་བར་དུ་ལམ་ཆ་ཚང་བ་དང་རང་གི་རྒྱུད་སྟེང་ལ་སྦྱར་ནས་བློ་སྦྱོང་རྒྱུ་ནི་སྔོན་
འགྲོའི་རིམ་པ་ཡིན་ལ། དེ་སྟེང་དུ་བདག་གཞན་མཉམ་བརྗེ། །བྱང་ཆུབ་སེམས་མཆོག་བསྐྱེད་ནས་
འགྲོ་བ་མཐའ་དག་རང་གི་མར་ཤེས། དྲིན་དྲན་པ། དྲིན་བཟོ་བ་སོགས་རྒྱུ་འབྲས་མག་ངག་མདུན་
རིམ་པ་བཞིན་དུ་བསླངས་ནས་བྱང་ཆུབ་དོན་གཉེར་ཟེར་ནའང་ཆོག ཞི་བདེ་འཚོལ་སྙེག་ཟེར་ནའང་
ཆོག འབྲས་བུ་ཕུན་སུམ་ཚོགས་པས་རྒྱུ་འབྲས་བསླུ་བ་མེད་པ་ཐག་གིས་ཆོད་དོ། །མི་ལ་ལས་
སངས་རྒྱས་ཆོས་ལུགས་ལ་ཁྱད་ཆོས་དེ་འདྲ་ལྡན་ནམ་ཞེ་ན། ཁྱད་ཆོས་ཕུན་སུམ་ཚོགས་པ་ཡོད་
དེ། གཙོ་བོ་ལྟ་བ་རྟེན་འབྱུང་དང་སྤྱོད་པ་འཚེ་བྲལ་གཉིས་སུ་འདུ་ལ་ཁྱད་པར་དུས་རབས་གསར་
བའི་འཕེལ་རྒྱས་ཀྱི་ཚ་རླབས་ཁྲོད་མེད་དུ་མི་རུང་བའི་སེམས་ཁམས་བཅོས་སྒྱུར་གྱི་སྨན་མཆོག་
གཅིག་པུར་མཐོང་ནས་ཕྱི་ནང་མཁས་པ་མང་པོས་གདེང་འཇོག་དང་ཉམས་སུ་ལེན་བཞིན་པ་དེ་དང་།
《སངས་རྒྱས་ཆོས་ལུགས་དང་དེང་རབས་རིག་པའི་དཔལ་ཡོན》ཞེས་པ་ལས། དེང་རབས་ཚན་
རིག་དང་མཚན་ཉིད་རིག་པ་ཆེས་ཆེར་འཕེལ་བས། སྔོན་ཆད་ཚན་རིག་ཁོ་ན་གཙིགས་ཆེན་བྱེད་
ཀྱང་ཆོས་ལུགས་དགག་ཕྱོགས་སུ་འཛིན་པའི་ལྟ་བ་དེ་རིགས་དུས་དང་མི་འཚམ་པར་གྱུར་ཅིང་།
ནུབ་ཕྱོགས་མཁས་པའི་ཁྲོད་དུ་ཚན་རིག་དང་ཆོས་ལུགས་གཉིས་ཆར་གཙིགས་འཛིན་བྱེད་མཁན་
ཇེ་མང་དུ་སོང་། ཞེས་བསྟན་ཡོད། གཞན་ཡང་རྒྱ་ནག་གི་མཁས་པ་དབྱིག་ལགས་ཀྱིས་འཛམ་
གླིང་ཞི་བདེ་དང༌། འཇིག་རྟེན་བདེ་སྐྱིད་ཡོང་རྒྱུའི་གཞི་རྩ་ཡང་ཕན་ཚུན་ལ་གནོད་འཚེ་གཏོང་
མི་གཏོང་གི་རྗེས་སུ་འགྲོ་ལྡོག་བྱེད་ཅིང་དེ་ཡང་བསམ་པའི་ཀུན་སློང་ལ་རག་ལས་པ་ཁོ་ན་ཡིན་
པས། ཚན་རིག་གི་དམིགས་ཡུལ་འགྲུབ་བྱེད་མཐར་ཐུག་ན་ནང་བ་སངས་རྒྱས་པའི་ནང་སེམས་
ལ་ཞིབ་འཇུག་བྱེད་ཚུལ་འདི་ཁོ་ན་ཐུག་དགོས་སོ། །ཞེས་བཤད་ཡོད། དེ་བཞིན་དུ་ཚན་རིག་པ་
དང་མཁས་པ་གྲགས་ཅན་མང་བོས་ཆོས་ལུགས་འདི་ལ་གདེང་འཇོག་དང་ཡིད་ཆེས་བྱས་དང་བྱེད་
2



གངས་ལྗོངས་ཤེས་རིག་ནོར་བུའི་སློབ་གླིང་།
།ཕྱི་སེམས
བཞིན་པ་ཡིན་མོད། རང་རེའི་ནང་ཁུལ་དུ་ད་དུང་ཆོས་སྒྲོ་བསྐུར་སྣ་ཚོགས་བཏབ་ནས་རང་གི་རིག་
གནས་ལ་དམའ་ཕབ་དང་ལོག་པའི་ལྟ་བར་ཞེན་པ་ཁ་ཅིག་གིས་ཆོས་སྤོང་གི་ལས་བསགས་པ་མ་
གཏོགས་དེ་ཙམ་གྱིས་རྒྱལ་བའི་བསྟན་པར་གནོད་ག་ལ་སྲིད་མི་སྲིད་དོ། །མི་ཕལ་མོ་ཆེས་དགྲ་
ཞེས་པའི་ཕྱི་རོལ་ན་ཡུལ་གྱི་སྣང་བ་ཐན་ཐུན་ལ་དོགས་ཟོན་བྱེད་ཅིང་མཆིས་མོད། རྗེ་བཙུན་མི་
ལས། ནང་ཉོན་མོངས་དགྲ་རུ་མ་ལངས་ན། མས་ཅན་དགྲ་རུ་ཅི་ལ་ལངས། །ཞེས་དང་།
བྱང་ཆུབ་ལམ་རིམ་ལས། ཁམས་གསུམ་དགྲར་ལངས་ཀྱང་རང་དམྱལ་བར་འཕེན་མི་ནུས་བ།
ཉོན་མོངས་པའི་དགྲ་འདི་སྐད་ཅིག་ཙམ་སྐྱེད་ན་དམྱལ་བར་ལྷུང་བ་ལ་ཚགས་མེད་ཅེས་གསུངས་
ཡོད། དེ་བཞིན་དུ་གནའ་དེང་གི་རིག་གཞུང་ལ་མཁྱེན་རྒྱ་ཡངས་ཤིང་བྱམས་བརྩེའི་ལྷག་བསམ་
གྱི་རྒྱལ་སྲས་ཆེན་པོ་བདག་ལ་བཀའ་དྲིན་ཆེ་བའི་དགེ་རྒན་རིན་པོ་ཆེ་༧བཛྲ་ཚུལ་ཁྲིམས་རྒྱ་མཚོ་
མཆོག་གིས་ཀྱང་རྒྱུན་དུ་མཛེས་སྡུག་གི་ཡང་རྩེ་ནི་ནང་སེམས་རྒྱུད་ཀྱི་མཛེས་བ་ཡིན་ཞེས་པའི་
ཞལ་གསུང་དྲོན་མོ་ཡིད་ལ་དྲན་ཐེངས་རེར་ཡང་དམ་པའི་ཆོས་ཀྱི་ཁྱད་ཆོས་གསུང་ཚིག་འདི་གཅིག་
པུའི་ནང་འདི་ལ་རང་ཉིད་ལ་ཕན་ཐོགས་རྒྱ་ཆེན་པོ་ཐོབ་ཡོད་པས་བཀའ་དྲིན་གཞལ་མཐའ་བྲལ།
དེའི་ཕྱིར། དུས་རབས་འདིར་མགོ་འཕང་རི་ལས་མཐོ་བའི་ཚན་རིག་གི་མཛེས་མ་ཁབ་ཏུ་བཞེས་ན།
འཚེ་མེད་གཞན་ཡིད་འགུགས་པའི་ནང་སེམས་ཀྱི་མཛེས་སྡུག་ཅིག་མེད་ན། མཛའ་མཐུན་ཞི་བདེ་
དང་ལྡན་པའི་ཁྱིམ་གཞི་སྐྱོང་མི་ཐུབ་པས། འཛམ་གླིང་ཡོངས་ལ་ཁ་ཕྱོགས་ཏེ་བཤད་ན་འཚེ་བ་དང་
བྲལ་བའི་འཚོ་བ་ཞིག་རོལ་འདོད་ཕྱིན་ནང་བསྟན་གྱི་ཐབས་ལམ་འདི་ལ་བསླབས་ནས་ཞི་བདེ་འཚེ་
བྲལ་གྱི་དམིགས་འདུན་འགྲུབ་པར་སྤྱི་ཚོགས་ཧྲིལ་བོའི་འགན་འཁྲི་ཉག་གཅིག་གོ། །
བཞི་བ། འཚེ་བྲལ་དཀར་ཟས་ཀྱི་དགེ་མཚན་དང་མཇུག་བསྡུ་བ།
རང་གི་བློ་ཁ་དང་བསྟུན་ནས་འཚེ་བྲལ་ཞི་བདེ་གླེང་དུས། རྒྱུན་ལྡན་གྱི་འཚོ་བའི་ཁྲོད་
རང་གི་གཞན་ལ་འཚེ་བ་མི་ཉུང་བ་ཞིག་བྱས་པ་མིག་མཐོང་ལག་ཟིན་དུ་གྱུར་ཡོད། དཔེར་
ན་འཚོ་བ་ཁ་ཟས་ཙམ་གྱི་སྟེང་ནས་བཤད་ན་། འགྲོ་བ་སེམས་ཅན་སུ་ཞིག་ཡིན་རུང་ཁ་
63



དཔྱད་རྩོམ་གཅེས་བཏུས།
ཟས་ལ་བསྟེན་དགོས་པ་ཆོས་ཉིད་ཡིན། རང་རེས་མིར་མཚོན་ནས་བཤད་ན་ཟས་བཟའ་
རྒྱུ་མང་དྲགས་ན་ནད་དང་ཟ་མ་ཤེས་ན་དུག་ཏུ་འགྱུར་ཉེན་ཆེ་བའི་རིགས་ཧ་ཅང་མང་ངོ
བོད་ཀྱི་ཡུལ་འདི་ནི་སྔ་མོ་ནས་བཟུང་དམར་ཟས་ལ་ཅུང་ཟད་གོམས་པའི་དབང་གིས་ཤ་མར་ཐུད་
གསུམ་ཟས་མཆོག་ཅིག་ཏུ་བརྩི་བཞིན་ཡོད་ལ་ས་གཤིས་གནས་བབ་སོགས་ཀྱི་དགོས་དབང་ཡང་
ཡིན་པར་སྙམ། ཡིན་ན་ཡང་། བོད་ཆོས་ལྡན་གྱི་ཞིང་ཁམས་ཞེས་རླུང་ལྟར་གྲགས་པ་འདི་ཉིད་
ཐུན་མོང་མ་ཡིན་པའི་བོད་བརྒྱུད་ནང་བསྟན་འདིའི་ཁྱད་ཆོས་ཉག་གཅིག་ཡིན་ལ། འཛམ་གླིང་སྟེང་
རྒྱལ་ཁབ་གཞན་དང་མི་རིགས་གཞན་གྱི་གདེང་འཇོག་དང་གོང་བཀུར་བྱེད་པ་ཡང་བོད་བརྒྱུད་ནང་
བསྟན་གྱི་ཁྱད་ཆོས་ལས་མ་འདས་སོ། །དེས་ན་ཆོས་ཀྱི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་
བརྩེ་བ་སྙིང་རྗེ་ཆེན་པོ་ཡིན་ལ་དེ་ལས་ལྡོག་ན་དམ་པའི་ཆོས་ལས་རིང་དུ་གྱེས་པ་ཡིན། སྙིང་རྗེའི་
ཆེན་པོ་རྒྱུད་ན་ཡོད་མེད་ཕྱིའི་ཀུན་སྤྱོད་ཀྱི་སྟེང་ནས་མཚོན་དཀའ་ཡང་ལག་ལེན་ཙག་ཙིག་ལས་
ཅུང་ཟད་མཐོང་ཐུབ། སྐྱབས་འགྲོ་ཁས་བླངས་པའི་མི་ཞིག་གི་གཞན་ལ་མི་འཚེ་བ་བསླབ་བྱའི་གཙོ་
བོ་ཡིན་ཕྱིན་ཁ་ཟས་ཚུན་ཆད་ནས་བསམ་བློ་ཅུང་ཟད་བཏང་ན་རང་རེའི་ཚོ་ཆོས་དང་རྒྱབ་འགལ་
་ལས་ལ་ཞུགས་པ་ཧ་ཅང་མང་། སྟོན་པ་ཐུགས་རྗེ་ཅན་གྱིས་ཐོག་མར་ལས་དང་བོ་བ་རྣམས་
ལ་ཤའི་ཁ་ཟས་ རབ་ཏུ་བྱུང་བ )རྣམ་གསུམ་དག་པའི་ཤ་གནང་ཡོད་ཚུལ་གསུངས་མོད། ཐེག་པ་
ཆེན་པོའི་ལུགས་ལྟར་ན་ཤའི་ཁ་ཟས་གནང་མེད་པ་ལང་ཀར་གཤེགས་མདོ་ལས། ཤེས་རབ་ཆེན་
པོ་ཁྱོད་ཀྱིས་ཤེས་པར་འོས་པ་འཛམ་གླིང་འདིའི་སྟེང་། ང་ཚོས་ཁོ་ལ་ཤ་བཟའ་རྒྱུ་མ་བསླབས་
ཀྱང་ཤ་བཟའ་འདོད་ཆེ་བ་དང་ཁོ་ལ་ཤ་བཟའ་བའི་རེ་བ་མི་བྱེད་ནའང་ཁོ་སྐྱེས་མ་ཐག་ཤ་བཟའ་བ་
དང་ཤ་བཟའ་རྒྱུར་དགའ་བའི་མི་ཞིག་གཏན་ནས་མེད་དོ། །ཤ་བཟའ་རྒྱུར་དགའ་བ་ནི་རྗེས་ཀྱི་
གོམས་གཤིས་ཡིན་པ་ལས། ལྷན་སྐྱེས་ཀྱི་ཤ་བཟའ་བར་འདོད་པ་མ་ཡིན་ནོ། །དེར་བརྟེན་ཤ་
བཟའ་མི་རུང་བ་ཡིན་ནོ། །ཞེས་གསུངས། དེས་ན་རང་དང་རིགས་མཐུན་རྣམ་པའི་འདིའི་ཕྱོགས་
ལ་ཅུང་ཟད་དོ་སྣང་རེ་བྱས་ནས་དཀར་ཟས་ལ་ལོངས་སྤྱད་ན། གཅིག་ནས་སྟོན་པའི་དགོངས་
པ་དང་མཐུན་ལ། གཉིས་ནས་ནང་བ་ཞིག་གི་རྟགས་མཚན་ཡང་མཐོང་ཐུབ། གསུམ་ནས་འཚེ་
མེད་ཞི་བདེ་གླེང་ན་དོན་དང་མཐུན་པར་སྙམ། དེ་ལས་ལྡོག་ན་བསྟན་པའི་ལ་རྒྱ་དང་འཛམ་གླིང་
གྱི
64



གངས་ལྗོངས་ཤེས་རིག་ནོར་བུའི་སློབ་གླིང་།
ཞི་བདེ་གླེང་བ་སྟོང་བཤད་རྐྱང་རྐྱང་མ་ཡིན་ནམ། འཇིག་རྟེན་ཡོངས་གྲགས་སུ་ཤ་ཟན་གྱི་རིགས་
ནི་སེམས་གཏུམ་པོ་དང་། ཡ་ང་མེད་པ། སེམས་གདུག་རྩུབ་ཅན་དུ་འཛིན་པ་ཡིན་ལ། གཅན་
གཟན་གྱི་རིགས་ལ་སེམས་ཅན་ཀུན་སྐྲག་པ་དང་ཐ་ཤལ་དུ་བརྩི་བ་སོགས་ཡིན་མོད། ཞིམ་ཞིམ་
དུ་སྣང་བའི་རང་ཅག་གི་ཤ་གསར་བ་དང་ཁྲག་དྲོན་མོར་རོལ་ཐེངས་རེ་ལ་བསམ་བློ་ཞིག་བཏང་མྱོང་
ངམ། དགེ་རྒན་རིན་པོ་ཆེས་གསུངས་འདི་ལྟར་མཛད་ཡོད་དེ་རང་ཅག་གི་མིག་མདུན་ལ་སྒྲིག་
པའི་ཤ་ཁྲག་གི་སྡེར་ཁ་འདི་དག་ལ་འཛེམ་མེད་དུ་སྤྱོད་ཚེ་ཁྱེད་ཀྱིས་ཆེད་དུ་བསམ་བློ་རེ་བཏང་
མྱོང་ངམ། ཁྱེད་ཀྱིས་ཤེས་སམ། འདི་དག་མཁའ་ལས་ཆར་ལྟར་བབས་པ་མིན་ལ། ས་ལས་རྩྭ་
ལྟར་སྐྱེས་པ་ཞིག་ཀྱང་མ་ཡིན་ལ། འདི་དག་ནི་རང་གི་ཁ་ཟས་ཀྱི་ཆེད་དུ་ཤ་ཁྲག་ལས་གྲུབ་པའི་
འཇིགས་སྐྲག་དང་ཚོར་བ་ལྡན་པའི་སེམས་ཅན་ཞིག་བཙན་གྱིས་བསད་པའི་ཤ་ཁྲག་རེད་ཡ། ཞེས་
གསུངས་པ་བཞིན་རང་རེས་བླ་མ་གྲྭ་བ་ཞིག་ལ་ཇ་བཞེས་དང་བསྙེན་བཀུར་བྱེད་པ། གྲྭ་ཚང་དགེ་
འདུན་པར་ཐུག་བསྐོལ་སོགས་ཀྱི་སྐབས་སེམས་ཅན་མང་བོའི་སྲོག་འཕྲོག་པ་དང་། དམར་སྟོན་
ལ་འཛེམ་བག་མེད་པར་སྤྱོད་པ་བཅས་ལ་གཞིགས་ན་རང་མཚང་ཤ་སྟག་རེད་སྙམ། ཁྱིམ་ཚང་
ཡིན་ནའང་བཟའ་ཚང་གཉེན་སྒྲིག་གི་སྟོན་མོ་དང་གཤིན་པོ་འདས་མཆོད་ལ་དམར་སྟོན་གཟབ་
རྒྱས་ཨེ་ཆུད་ལྟ་བ་སོགས་ཕྱིན་ཅི་ལོག་གི་བྱ་སྤྱོད་གང་མང་དང་མི་ལ་ལས་ཤ་ཁྲག་དང་མ་འདྲེས་
པའི་ཟས་ལ་དམན་པར་ལྟ་བ་སོགས་རང་གི་ཁོར་ཡུག་ནས་རྒྱུན་དུ་མཐོང་ཐེངས་རེར་ཡིད་སྐྱོ་ཞིང་
མི་དེ་དག་གི་ངང་ཚུལ་དབང་བོ་ཚང་བའི་མི་ཞིག་གཅན་གཟན་སྡེར་གྲལ་དུ་འཚང་བ་ལྟ་བུའི་སྣང་
བ་འགོག་མེད་དུ་འཆར་ཡོང་ལ། ཡང་བསྐྱར་དགེ་རྒན་རིན་པོ་ཆེའི་གསུངས་འདི་འདྲ་འོང་། ཤ་
ཁྲག་འདི་དག་ནི་མཐའ་མེད་འཁོར་པའི་གནས་སུ་དྲིན་གྱིས་བསྐྱངས་པའི་མ་རྒན་དག་གི་གཅེས་
སྲོག་བྲལ་བའི་རང་ཤ་རེད་ཡ་ཞེས་གསུངས་པ་ལྟར། རང་ཅག་སྨྲ་ཤེས་དོན་གོ་བའི་མི་ཡིན་པ་དང་
ཁྱད་པར་དུ་ནང་བར་ཁས་འཆེ་བའི་རང་ཚུགས་ཚུལ་འདི་ལྟ་བའི་སྟེང་ནས་བཟུང་ནའང་དོན་ཆུང་
མ་ཡིན་པར་སྙམ། མ་ཧཱ་ཙི་ནར་རབ་བྱུང་བའི་ཤ་མི་བཞེས་པའི་སྲོལ་མ་ཉམས་པར་གནས་ཡོད་
པ་ཤེས་གསལ་ལྟར། རང་རེའི་ཚོའང་ཆོས་ལྡན་གྱི་ཞིང་ཁམས་འདིའི་རིག་གནས་ཀྱི་ཉིང་བཅུད་
ཁ་ཞེ་གཉིས་མེད་ངང་ལག་ལེན་དུ་ཅི་ཐེབས་མཛད་རྒྱུ་དུས་རབས་འདིར་མེད་པའི་ནང་བསྟན་པའི་
65



དཔྱད་རྩོམ་གཅེས་བཏུས།
ལ་རྒྱ་ཞིག་ཡིན་པར་སྙམ་ལ། ལུས་ཀྱི་འཚོ་བཅུད་ཕྱོགས་མེད་ནས་ཡང་དཀར་ཟས་ཀྱི་རིགས་
འདི་ཧ་ཅང་འཚམ་ལ་ཚན་རིག་པས་བརྟག་དཔྱད་ལྟར་ན་དཀར་ཟས་ལ་སྤྱོད་པ་བོ་ཕལ་ཆེར་ནད་
མེད་པ་དང་ཚེ་རིང་བ་སོགས་བཟང་ཆ་ཤིན་ཏུ་མང་། སྔོན་བདག་ཅག་གི་སྟོན་པ་ཐུབ་པའི་དུས་དོ་
ཁུར་གསུམ་འོ་མའི་རྒྱ་མཚོ་མཆོད་ནས་སྐུ་ལུས་གསོས་པར་མཛད་ནས་བྱང་ཆུབ་དུ་མངོན་པར་
རྫོགས་པར་སངས་རྒྱས་པ་དེ་ལྟར་ཡིན་ན་། འུ་ཅག་གིས་ཡང་རྟེན་འབྲེལ་གྱི་གནད་འགོ་ནས་
འཕྱུག་མེད་མཛད་རྒྱུ་ནི་སྟོན་པའི་རྗེས་འཇུག་ཡོངས་ཀྱིས་ཉམས་སུ་བླང་བྱ་ཡིན་པར་སེམས་
འདི་དག་བཤད་པའི་དགོས་བ་ཡང་སེམས་ཅན་གཞན་ལ་གནོད་འཚེ་བྱེད་མིན་གྱི་སྐོར་ནས་འཚོ་
བའི་ཟུར་ཙམ་གླེང་བ་ཡིན་ལ་གཙོ་བོ་བླ་མ་གོང་མའི་གསུང་རྒྱུན་དྲི་མ་མེད་པར་གཞི་བཅོལ་ནས་
རང་གི་མྱོང་ཚོར་ཕྲན་བུ་ཁྱེད་ཅག་གི་སྤྱན་ལམ་དུ་ཕུལ་བ་ཡིན་ནོ། །
ཀྱེ་བདག་གི་ཀློག་པ་བོ་ལགས། ཁྱེད་ཀྱི་གསེར་ལས་ལྷག་པའི་དུས་ཚོད་བེད་སྤྱད་ནས་གྱི་ན་
བ་བདག་གི་རྩོམ་ཉོག་འདི་ཀློག་ནས་མཚམས་འདིར་ཐོན་དུས་ཉིད་ཀྱི་ཐུགས་འདུན་དང་འཚམ་མིན་
མི་ཤེས་མོད། ངས་ཀྱང་ཀྱག་ཀྱོག་གི་རྐང་ལམ་བ
ལམ་བརྒྱུད་ནས་ངུར་སྨྲིག་གི་འཇིག་རྟེན་ཞིག་ནས་མི་
ཚེའི་ཕྱེད་ཀ་ཚར་མོད་ཁྱོད་ལ་འབུལ་རྒྱུའི་ལེགས་སྐྱེས་གྱ་ནོམ་པ་ཞིག་མེད་པས་ཡིད་རབ་ཏུ་ཕངས།
ཡིན་ན་ཡང་དུས་འདིར་རང་གི་བསམ་བློའི་ཁ་ཕྱོགས་ལྟར་རྩོམ་རིག་གར་སྟེགས་སུ་ཁ་སྣོན་ཅུང་ཟད་
རེ་བརྒྱབ་ན། གཅིག་ནས་ཕ་མ་དང་དགེ་རྒན་གྱི་བཀའ་དྲིན་མཚོན་བྱེད་དང་། གཉིས་ནས་དམ་
པའི་ཆོས་ལ་ཡིད་ཆེས་པའི་རྟགས། གསུམ་ནས་བགྲང་བྱ་འགའི་རིང་གི་སློབ་སྦྱོང་གི་འབྲས་རྟགས་
སུ་མི་ཡུལ་གྱི་དཀྱོགས་མཚམས་ཤིག་ནས་རང་གི་མྱོང་ཚོར་ཙམ་བྲིས་བ་ཡིན་ལ། འདི་ལ་དཔྱད་
རྩོམ་ཞིག་གི་མཚན་ཉིད་ག་ལ་ཚང་སྟེ། ཁྱེད་མཁྱེན་དཔྱོད་ཡངས་པའི་དྲན་དབང་རྣམ་པར་སྙིང་ནས་
བཟོད་པར་གསོལ་ལ་རང་དང་སྐལ་བ་མཉམ་པ་དག་ལ་ལེགས་པའི་ཆ་རེ་ཡོད་ན་འུ་ཅག་གི་ཐུན་
མོང་གི་དགའ་སྟོན་ཡིན་ལ། ཉེས་པའི་ཆ་གང་མང་ཞིག་ཡོད་ཀྱང་ཡོད་ལ་ཡོད་ཀྱང་སྲིད་མོད། སྐད་
ངག་གཉོམ་པོའི་རྒྱང་འབོད་ཕུག་རོན་དཀར་མོའི་སེམས་འདུན་ཡིན་པས་བྱ་བརྒྱའི་ཐུགས་དང་མི་
འགལ་བར་ཞུ། གུས་པས་གང་ལྟར་དཀར་ཟས་རང་ལུགས་པའི་དར་ཆ་མཐོན་པོར་སྒྲེང་ནས་ཞི་
བདེ་ཐབས་ལམ་སྙེག་རྒྱུའི་སྟ་གོན་སྔར་ནས་བྱས་ཟིན་ལ་ལུས་སྲོག་འཚོ་བའི་བར་དུའོ། །
66



གངས་ལྗོངས་ཤེས་རིག་ནོར་བུའི་སློབ་གླིང་།
སྨྲས་པ།
གཞུང་བརྒྱའི་གསང་བརྟོལ་ཐོས་བརྩོན་བདག་ལ་མེད། །
ཡང་དག་ལྟ་སྤྱོད་ཉམས་ལེན་དེ་བས་མེད། །
བདེ་སྡུག་ཚོར་སྣང་རང་གི་མྱོང་བྱང་ཙམ། །
རྒྱང་འབོད་ཕུག་རོན་དཀར་མོའི་སེམས་འདུན་ཡིན། །
རྩོམ་པ་བོ། ཁྲི་ངག་དབང་རྒྱ་མཚོ།
སྐབས་དགུ་བའི་མཐར་ཕྱིན་སློབ་མ། |རྩོམ་འདི་ནི་༢༠༠༦ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མགོ་ལོག་དར་ལག་ན་དགེ་རྒན་གྱི་བྱ་བ་སྒྲུབ་བཞིན་ཡོད།
67



དཔྱད་རྩོམ་གཅེས་བཏུས།
ནང་ཆོས་དང་ཚན་རིག་སྐོར་གྱི་གླེང་བརྗོད་ཕྲན་བུ།
ཁྲི་རོང་བ་བློ་བཟང་མཁས་མཆོག
( ཁྲི་ཀ }
ནང་དོན་གནད་བསྡུས། འདིར་ནང་ཆོས་དང་ཚན་རིག་གཉིས་ཀྱི་འདྲ་ས་དང་མི་འདྲ་སའི་ཁྱད་པར། ནང་ཆོས་ཀྱི་
གཞུང་དུ་བཤད་པའི་ལྟ་བ་བཀར་བཏགས་ཀྱི་ཕྱག་རྒྱ་བཞི་དང་དངོས་མཐོང་འཚོ་བའི་ཁྲོད་ཀྱི་ཚན་རིག་གི་དཔེར་བརྗོད་འགའ་
དང་འབྲེལ་ཏེ་བརྗོད་ཡོད། བརྡ་ཆད་གཙོ་བོ། ནང་ཆོས། ཚན་རིག ལྟ་བ། ཁྱད་པར།
རྒྱལ་བ་ཀུན་གྱི་ངོ་བོ་ཡེ་ཤེས་སྐུ། །
དྲུག་ཅུའི་དབྱངས་ལྡན་ཆོས་སྒྲ་སྒྲོག་པའི་གསུང་། །
མ་ལུས་ཆོས་ཀུན་རྣམ་པར་མཁྱེན་པའི་ཐུགས། །
བླ་མ་འཇམ་པའི་དབྱངས་ཀྱིས་དངོས་གྲུབ་སྩོལ། །
དེང་སང་འཛམ་བུའི་གླིང་གི་སྒང་ལ་ཚན་རིག་གིས་དབང་ཤུགས་མི་དམན་པ་ཞིག་བཟུང་
ཡོད་པ་དང་། ནང་ཆོས་ཀྱི་འོད་ཟེར་ཡང་ས་སྒང་རིལ་མོའི་ཁྱོན་ལ་བར་མེད་དུ་འཕྲོ་བཞིན་ཡོད་
པས། འདི་གཉིས་ནི་རྟ་ཕོས་བང་ཁ་འགྲན་པ་ཇི་བཞིན་འཛམ་གླིང་ཤེས་རིག་གི་ཡང་རྩེར་ཆས་
བཞིན་པའི་མེད་དུ་མི་རུང་ཞིང་བཀོལ་ཁྱབ་ཆེ་བའི་འཛམ་གླིང་གི་རྩ་ཆེའི་ནོར་བུ་གཉིས་སུ་འདུག་
ཅེས་ལབ་ཀྱང་འགལ་བ་མི་འགྲོ་བར་སྙམ། དེའི་རྐྱེན་གྱིས་འདི་གཉིས་ཀྱི་འཕེལ་རྒྱས་དང་ནུས་
68



གངས་ལྗོངས་ཤེས་རིག་ནོར་བུའི་སློབ་གླིང་།
པ། ཕན་ཁེ་དང་གྱོང་གུད་སོགས་ཀྱི་ཕྱོགས་ལ་བསམ་གཞིགས་དང་སེམས་ཁུར་བྱེད་མཁན་གྱི་
དཔྱོད་ལྡན་པའང་མི་ཉུང་བ་ཞིག་འདུག་སྟེ། དེ་ལས་ཀྱང་མི་ཉུང་བ་ཞིག་གིས་འདི་གཉིས་གཅིག་
གྲོགས་གཅིག་ཏུ་འདུག་པར་བཤད་པ་དང་
། ཡང་ལ་ལ་
པ་ལ་ཞིག་གིས་ཕན་ཚུན་འགལ་ཟླར་ཆགས་ཡོད་
པར་སྨྲ་བ། སྐོར་ཞིག་གིས་ཅིག་ཤོས་ནི་མཁོ་ལ་ཅིག་ཤོས་ནི་མཁོ་མེད་དུ་སྨྲ་བ་སོགས་མང་བོ་ཞིག་
འདུག་ཀྱང་། ང་རང་ཉིད་ཀྱིས་འདོད་ཚུལ་དང་བོའི་ཁ་ཕྱོགས་གཞིར་བཟུང་སྟེ་འདི་གཉིས་ཀྱི་འདྲ་ས་
དང་མི་འདྲ་སའི་སྐོར་ནས་རང་ཉིད་ཀྱིས་འོལ་ཚོད་བྱས་པ་མ་ཡིན་པར་དམ་པ་འགའ་རེའི་གསུང་ལ་
ཁུངས་བཅོལ་ནས་རང་བློར་འཚམ་པའི་ལབ་གླེང་ཅུང་ཟད་ཅིག་ཞུ་འདོད། འོན་ཀྱང་ལབ་གླེང་འདི་
མ་བྱས་པའི་སྔོན་ལ་ང་རང་ཉིད་ཀྱི་བསམ་པའི་དྲན་ཚུལ་ཐོར་བུ་ཞིག་བཤད་ན། སྤྱིར་ང་རང་ཉིད་
ཀྱི་བསམ་བློའི་ཆུ་ཚད་དང་ཤེས་རིག་ཡོན་ཚད་སོགས་གང་ཐད་ནས་འདི་འདྲའི་ཁྱབ་ཆེ་བའི་རིག་
པའི་གཞུང་ལུགས་གཉིས་ལ་དཔྱད་བསྡུར་བྱེད་པའམ། ཡང་ན་བསམ་ཚུལ་གླེང་འོས་ཀྱི་ཆུ་ཚད་ཅི་
ཡང་མི་འདུག་ནའང་། རང་ཉིད་ཀྱི་དགའ་ཕྱོགས་དང་ཐེངས་འདིའི་གོ་སྐབས་དམ་འཛིན་བྱེད་ཆེད་
གླེང་མོལ་གྱི་ཚུལ་དུ་ཅུང་ཟད་ཞུ་རྒྱུ་ཡིན་པས་མཁས་པ་ཚོས་ཁྲེལ་དགོད་དང་སྣང་མཐོ་ཚོས་མཆིལ་
ཞགས་འདོར་རིན་མེད་པའི་དགོངས་དག་སྔ་མོ་ནས་ཞུས་པ་ཡིན། འདྲ་ས་དང་མི་འདྲ་ས་ཞེས་པ་
དེ་ཡང་གཙོ་བོ་ཕྱིའི་དངོས་པོའི་གནས་ལུགས་གཏན་ལ་འབེབས་སྟངས་དང་སོ་སོས་བླངས་པའི་
འབྲས་བུའི་དགེ་སྐྱོན་གྱི་སྟེང་ནས་འདང་རྒྱག་དགོས་སྙམ། དང་བོ་ཕྱིའི་དངོས་པོའི་གནས་ལུགས་
གཏན་ལ་འབེབས་སྟངས་ཀྱི་སྟེང་ནས་བཤད་ན། བདག་ཅག་གི་སྟོན་པ་སངས་རྒྱས་བཅོམ་ལྡན་
འདས་ཀྱིས་ལྟ་བ་བཀར་བཏགས་ཀྱི་ཕྱག་རྒྱ་བཞིའམ་ནང་པའི་ཆོས་ཀྱི་སྡོམ་བཞི་གསུངས་ཡོད་པ་
ནི། འདུས་བྱས་ཐམས་ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་བ། ཆོས་ཐམས་ཅད་
བདག་མེད་པ། མྱ་ངན་ལས་འདས་པ་ཞི་བའོ་ཞེས་གསུངས་པའི་སྡོམ་འདི་ལས་འདས་པའི་འཇིག་
རྟེན་གྱི་ངོ་བོ་གཏན་ལ་འབེབས་བྱེད་ཀྱི་རིགས་པ་རྣལ་དུ་འཁེལ་བ་ཞིག་དུས་རབས་འདིར་ཆེས་ཆེར་
འཕེལ་བའི་ཚན་རིག་གིས་ཀྱང་གཏན་ལ་འབེབས་ཐུབ་མེད་པ་མ་ཟད། ཚན་རིག་གི་ལག་ལེན་ཁྲོད་
འདི་བཞི་བོའི་ངོ་བོ་ཇི་བཞིན་རྟོགས་ཐུབ།
69



དཔྱད་རྩོམ་གཅེས་བཏུས།
འདུས་བྱས་ཐམས་ཅད་མི་རྟག་པ་ཡིན་ཚུལ།
འཇིག་རྟེན་འདིའི་སྟེང་གི་དངོས་པོ་གང་ཞིག་ཡིན་ཡང་དང་བོ་བྱུང་བ་ནས་སྐད་ཅིག་ཀྱང་མ་
འགྱུར་བར་སྲ་བརྟན་དུ་གནས་ཡོད་པ་ཞིག་གཏན་ནས་མེད་དེ། མི་ཞིག་གི་སྐྱེས་འཇིག་གནས་
གསུམ་དང་། དུས་ཀྱི་འགྱུར་འགྲོས། སྲིད་ཀྱི་རྒྱལ་ཕམ་སོགས་གང་ལ་བལྟས་ཀྱང་འགྱུར་བ་མི་
བརྟན་པའི་རང་བཞིན་ཅན་ཞིག་ཡིན་པ་ནི་སུས་ཀྱང་རིགས་པའི་སྒྲུབ་བྱེད་འགོད་མི་དགོས་པའི་མིག་
མཐོང་ལག་ཟིན་གྱི་གནས་ལུགས་སླ་མོའི་སྐོར་ཡིན་པ་དང་། དངོས་པོའི་གཤིས་ལུགས་ལ་རིགས་
པ་རགས་མོས་བརྟག་མཁན་ཚོར་དུས་ཡུན་ངེས་ཅན་རེ་ལ་དངོས་པོ་དེའི་རང་བཞིན་མ་འགྱུར་བར་
གནས་ཡོད་པའི་འཁྲུལ་ཤེས་ཀྱང་སྐྱེ་སྲིད་མོད། དེ་ལ་ཡང་ནང་ཀྱི་མེད་པའི་ཚོད་དུཆོས་ཀྱི་གཞུང་
ནས་བསྟན་པའི་ཡང་དག་པའི་རིགས་པ་ཞིབ་མོས་བརྟག་ན། མར་མེའི་སྣུམ་སྐད་ཅིག་སྐད་ཅིག་
གིས་ཟད་འགྲོ་བ་ལྟར། དུས་ཡུན་སྐད་ཅིག་ཐ་མ་ཙམ་ལ་ཡང་མི་སྡོད་པར་འགྱུར་བཞིན་པའི་ངེས་
ཤེས་བདེན་པ་དེ་སྐྱེ་སྲིད་དེ། ཇི་སྐད་དུ། ཆོས་རྣམས་རྐྱེན་ནི་མང་བོ་དག །ལྷན་ཅིག་འདུས་ནས་
བྱུང་བ་ཡིན། །རྐྱེན་ནི་མང་བོ་འདུས་པའི་ཕྱིར། །རང་བཞིན་གྱིས་ནི་མེད་པ་ཡིན། །ཞེས་གསུངས་
པ་ལྟར་དེང་གི་ཚན་རིག་པ་ཚོས་ཀྱང་ཚན་རིག་གི་དངོས་ཁམས་རིག་པའི་ནང་དུ་བཤད་བཞིན་པའི་
རྡུལ་ཕྲན་གྱི་སྐོར་ལས་རྒྱུ་རྡུལ་དང་མ་ནིང་རྡུལ། གློག་རྡུལ། ཉེ་རྡུལ་ལ་སོགས་པར་ཞིབ་འཇུག་
བྱས་ཏེ་དངོས་གཟུགས་ཀྱི་གྲུབ་རྡུལ་ཕྲ་མོ་ཕན་ཆད་ཀྱང་ཆ་མང་དུ་བགོས་ཏེ་ཚོད་ལྟ་བྱས་པ་འདུག་
་བརྒྱུད། ནང་བའི་ཆོས་གཞུང་དུ་གསུང་བཞིན་པའི་འདུས་བྱས་དང་མི་རྟག་པའི་ཕྱོགས་ལ་ཆ་
མཚུངས་ཀྱི་བདེན་རྟགས་མི་དམན་པ་ཞིག་བླངས་ཡོད་པ་ནི་དེང་གི་ཚན་རིག་པ་དག་གི་ལག་ལེན་
ཚོད་ལྟའི་གྲུབ་འབྲས་བླ་ན་མེད་པ་ཞིག་རེད། འོན་ཀྱང་རྡུལ་ཕྲན་ཆ་བགོ་བྱེད་བཞིན་པའི་ལྟ་སྟངས་
འདི་ཡང་ཕྱོགས་གཅིག་ནས་བཤད་ན་གོང་དུ་བཤད་མ་ཐག་པ་བཞིན་ཚན་རིག་གི་གྲུབ་འབྲས་ཆེན་
པོ་ཞིག་ཡིན་ཡང་། ཕྱོགས་གཞན་ཞིག་ནས་བལྟས་ན་དངོས་པོ་དེའི་རང་བཞིན་ལ་འཕྲུལ་ལས་ཀྱིས་
70



གངས་ལྗོངས་ཤེས་རིག་ནོར་བུའི་སློབ་གླིང་།
འགྱུར་བ་བཏང་སྟེ་མཐོང་ལམ་དུ་འཁྲུལ་སྣང་གི་གཟུགས་ཕུང་སྣ་ཚོགས་ཤིག་བཞེངས་བསྐྲུན་
ལྟ་བཞིན་ཡོད་པས་དངོས་པོའི་དོན་དམ་གྱི་རང་བཞིན་ཇི་བཞིན་དུ་རྟོགས་མ་ཐུབ་པའི་སྐྱོན་ཞིག་
ཀྱང་ཨེ་ཡོད་སྙམ།
ཟག་བཅས་ཐམས་ཅད་སྡུག་བསྔལ་བ་ཡིན་ཚུལ།
ཆོས་གང་ལ་དམིགས་ན་ཉོན་མོངས་ཉེ་བར་རྒྱས་པའི་རྒྱུར་གྱུར་བ་ཐམས་ཅད་ནི་ཟག་བཅས་
ཡིན་ཞིང་ཟག་པ་དང་བཅས་པའི་དངོས་པོ་ཐམས་ཅད་ནི་སྡུག་བསྔལ་བ་ཉིད་དུ་འདུག་པ་སྟེ། ཞེས་
གསུངས་པ་ལྟར་དུ་རང་གི་བདེ་དོན་གྱི་ཆེད་དུ་བསགས་པའི་འདོད་ཡོན་ཐམས་ཅད་ཀྱང་གསོག་
པའི་དུས་དང་། སྤྱོད་པའི་དུས། འབྲས་བུའི་དུས་སོགས་དུས་གསུམ་གང་དུའང་རང་གཞན་གང་
རུང་ལ་གནོད་པའི་རྒྱུ་རུ་མི་འགྱུར་བའི་ངེས་པ་མེད་དེ། དཔེར་ན། རང་ཉིད་ཀྱི་འཚོ་རྟེན་ཟས་གོས་
གནས་མལ་གང་ཞིག་ཀྱང་བསགས་པས་གཞན་ལ་ཕོག་ཐུག་དང་། སྤྱད་པས་མི་ངོམས་པའི་སྡུག་
བསྔལ། ཐོབ་པས་དེར་བདག་འཛིན་དང་ཞེན་ཆགས་སོགས་ཀྱི་དབང་གིས་ལུས་སེམས་ཅི་རིགས་
ལ་ཚོར་བ་མི་བདེ་བ་མང་བོ་ཞིག་ཆུ་ལ་ཆུ་རྒྱུན་གྱི་ཚུལ་དུ་འབྱུང་བཞིན་ཡོད་པ་སོགས་མདོར་ན་
ཡོད་ཚད་སྡུག་བསྔལ་གྱི་རྒྱུ་ལས་མ་འདས་སོ། །
འོ་ན་ཟས་ཟ་བ་དང་གོས་གྱོན་པ་ཡང་སྡུག་བསྔལ་ཉིད་དུ་སྨྲ་བས་ཁྱོད་ཀྱིས་ཕྱིན་ཅི་ལོག་ཏུ་སྨྲ་
བར་འདུག་པས་མི་འཐད་དོ་ཟེར་ན། འདི་ཡང་རིགས་པ་རགས་མོ་ཙམ་གྱི་བཤད་ལུགས་སམ་ནང་
ཆོས་ཀྱི་རྩ་བའི་བདེ་སྐྱིད་ངོས་མ་ཟིན་པའི་སྐྱོན་དུ་འདུག་སྟེ། ང་ཚོས་ཟས་ཟ་བ་དང་གོས་གྱོན་པ་ལ་
སོགས་པའི་བདེ་བ་སྐད་ཅིག་མ་དེ་དག་མཐར་ཐུག་གི་བདེ་བ་ཡང་དག་ཅིག་བསྒྲུབ་པའི་མཐུན་རྐྱེན་
དུ་གོ་དགོས་པ་ལས། དེ་ཉིད་བདེ་བ་དངོས་གནས་པ་ཞིག་ཏུ་བསམས་ནས་དེར་འབད་འབུངས་
ཀྱིས་ཤ་ཟད་རུས་འཐོར་དུ་བཏང་སྟེ་ལེགས་བྱས་ཀྱི་དགེ་ཚོགས་གང་ཡང་མ་འགྲུབ་ན་རང་ཉིད་ཀྱི་
ཉེ་བར་ལེན་པའི་ཕུང་བོ་ལ་དམིགས་ནས་ཟག་བཅས་ཀྱི་དངོས་པོ་ཐམས་ཅད་འདོད་པ་ཡིན་པས་དེ་
71



དཔྱད་རྩོམ་གཅེས་བཏུས།
ཡང་སྡུག་བསྔལ་ཡིན་ལ། དེ་ལྟར་ནམ་ཡང་སྡུག་བསྔལ་གྱི་རྒྱུན་མི་ཆོད་པས་དེ་ཉིད་བདེ་བ་ཡང་
དག་ཅིག་མིན་པར་ངོས་ཟིན་པ་གལ་ཆེའོ། །འདི་ནི་མི་རེ་རེའི་བསམ་བློའི་འཁྱེར་སོ་དང་རང་རང་གི་
བདེ་སྐྱིད་ངེས་འཛིན་སྟངས་སོགས་ཀྱི་དབང་གིས་ཁས་ལེན་མིན་ཅི་རིགས་ཡིན་ལ། ཚན་རིག་པའི་
ངོས་ཐད་ནས་ཀྱང་འདིའི་ཕྱོགས་ལ་དམིགས་བསལ་གྱི་སྐད་ཆ་བཤད་ཡོད་མེད་མ་ཤེས་མོད། གང་
ལྟར་ནང་ཆོས་ཀྱི་གཞུང་དུ་གསུང་བཞིན་པའི་ཡང་དག་པའི་རིགས་པའི་ལམ་ནས་བལྟས་ན་སྡུག་
བསྔལ་གྱི་རྒྱུ་ཁོ་ན་ལས་མ་འདས་སོ། །
ཆོས་ཐམས་ཅད་བདག་མེད་པ།
འདུས་བྱས་དང་འདུས་མ་བྱས་ཀྱི་ཆོས་སུ་གཏོགས་པ་ཐམས་ཅད་ལ་གང་ཟག་གི་བདག་དང་
ཆོས་ཀྱི་བདག་གིས་སྟོང་བར་འདོད་པས་ན་བདག་མེད་པ་ཞེས་གསུངས་ཏེ། ཕྱིའི་སྐྱེས་དངོས་
འབྱུང་བཞིའི་རྡུལ་ཕྲན་ནས་བཟུང་སྟེ་བླ་མེད་ཀུན་མཁྱེན་གྱི་ས་ལ་བགྲོད་པ་ཐམས་ཅད་ཀྱང་རྒྱུ་རྐྱེན་
རྟེན་འབྲེལ་ཕུན་སུམ་ཚོགས་པ་དུ་མའི་དབང་གིས་བྱུང་བ་ཞིག་ལས་རྒྱུ་རང་རྐྱ་བ་འདིའི་དབང་གིས་
འདི་བྱུང་ཞེས་པ་ཞིག་གཏན་ནས་མེད་དེ། དཔེར་ན་མདོ་ལས་གསུངས་པའི་མར་མེའི་དཔེ་མཚོན་
ལྟ་བུའི་སྒོ་ནས་བཤད་ན་མར་མེ་སྐད་ཅིག་དང་བོས་ཀྱང་སྙིང་བོ་དེ་མ་ཚིག་ལ། བར་མས་ཀྱང་མ་
ཡིན། ཐ་མས་ཀྱང་མ་ཡིན་མོད། གོ་རིམ་དེ་ཐམས་ཅད་བརྒྱུད་པ་དང་གཅིག་ལ་གཅིག་རྟེན་གྱི་
འབྲེལ་བ་དེའི་དབང་གིས་ད་གཟོད་སྙིང་བོ་དེ་ཡང་ཚིག་པ་དང་། གཞན་ཡང་རྔའི་སྒྲ་ལྟ་བུ་ལ་མཚོན་
ནས་བཤད་ན་ཡང་རྔ་ཤིང་ལ་བརྟེན། པགས་པ་དང་དབྱུ་གུ་ལ་ཡང་བརྟེན། རྔ་རྡུང་བའི་མིའི་རྩོལ་
བ་ལ་སོགས་པའི་རྒྱུ་རྐྱེན་རྟེན་འབྲེལ་ཕུན་སུམ་ཚོགས་པ་ཞིག་ལ་བརྟེན་ནས་རྔའི་སྒྲ་ཡིད་དུ་འོང་བ་
ཞིག་འབྱུང་དགོས་པ་ལས། རྒྱུ་རྐྱེན་དེ་དག་མ་ཚོགས་པར་རྔའི་སྒྲ་དེ་མི་འབྱུང་བ་བཞིན། རྒྱུ་རྐྱེན་
རྟེན་འབྲེལ་ཇི་སྙེད་ཅིག་ཚོགས་པའི་དབང་གིས་ཆོས་ཐམས་ཅད་གྲུབ་པ་ལས་རང་ངོས་ནས་གྲུབ་
པ་རྡུལ་ཙམ་ཡང་མེད་པའི་གནས་ལུགས་རྟོགས་པའི་སྒོ་ནས་དངོས་པོའི་གནས་ལུགས་གཏན་ལ་
72



གངས་ལྗོངས་ཤེས་རིག་ནོར་བུའི་སློབ་གླིང་།
འབེབས་དགོས་པ་ནི་ཆོས་ཐམས་ཅད་བདག་མེད་པའི་གནས་ལུགས་གཏན་ལ་འབེབས་ཚུལ་ཡིན་
ལ། ཚན་རིག་གི་ཐད་ནས་འདིའི་ཕྱོགས་ལ་མཐར་ཐུག་པའི་གྲུབ་འབྲས་མངོན་གསལ་ཞིག་བྱུང་
མེད་དེ། པད་དཀར་འཆང་བའི་གསུང་ལས། ཆེས་ཕྲ་མོའི་ཁོན་ཏྲོམ་གྱི་གནས་རིམ་དུ་དངོས་པོ་ལ་
སྲ་མཁྲེགས་ཀྱི་རང་བཞིན་སྟོང་ཞིང་གཞི་འཛིན་ས་མེད་པར་མངོན་ཚེ། ཚན་རིག་ནི་ནང་བའི་སྟོང་
ཉིད་ཀྱི་ལྟ་བ་དང་རྟེན་འབྱུང་གི་རྣམ་གཞག་ལ་ཐག་ཉེ་རུ་ཆགས་ཡོད་པར་སྣང་། ཞེས་གསུངས་པ་
ལྟར་རོ། །ཆོས་ཐམས་ཅད་གཅིག་ལ་གཅིག་རྟེན་གྱི་ལྟ་བ་འདི་རྟོགས་ན་སྣོད་བཅུད་ཀྱི་འབྲེལ་བ་དང་
ཁྱད་པར་འཛམ་བུའི་གླིང་གི་སྐྱེ་འགྲོ་མཐའ་དག་གཅིག་ལ་ག
ད་ལ་གཅིག་རྟེན་གྱི་རང་བཞིན་ཤེས་ནུས་ལ་
དེ་ཤེས་ཚེ་ཕན་ཚུན་ལ་གནོད་འཚེ་དང་རྩ་མེད་བཟོ་བའི་བསམ་སྤྱོད་ངན་པ་དེ་བཟློག་པའི་ཕན་པ་ག
ཡང་ལྡན་པར་འདོད། འདིའི་ཕྱོགས་ལ་དཔེ་མཚོན་གཞན་ཡང་ཡོད་མོད་འདིར་དེ་ཙམ་གྱིས་འཐུས་
མཛོད།
མྱ་ངན་ལས་འདས་པ་ཞི་བ།
སྡུག་བསྔལ་གྱི་ཡུལ་ལས་འདས་པ་ནི་བདེ་བ་ཞེས་བྱ་སྟེ། གཉེན་པོ་བདག་མེད་རྟོགས་པའི་
ཤེས་རབ་ཀྱི་བདག་འཛིན་ས་བོན་དང་བཅས་པ་སྤངས་པ་ན་འགོག་པ་མྱ་ངན་ལས་འདས་པའི་གོ་
འཕང་འཐོབ་པར་འགྱུར་ཏེ། དེ་ནི་གཏན་དུ་བདེ་བའི་ཐར་བ་ཡིན་ལ་ཉོན་མོངས་ཀྱིས་གཡོ་བར་མི་
ནུས་པའི་ཞི་བ་ཡིན་ཏེ། འཁོར་བའི་སྡུག་བསྔལ་གྱི་རྣམ་པ་ཐམས་ཅད་དང་གཏན་དུ་བྲལ་བའི་རང་
བཞིན་གྱི་གོ་འཕང་དམ་པ་ཡིན་པའི་ཕྱིར་རོ། །ཞེས་གསུངས་པ་ནང་བཞིན་དང་། དེ་ཡང་ཕལ་ཆེན་
ལ་བའི་གཏམ་གྱིས་བཤད་ན། ཕན་ཚུན་ཕྲག་དོག་དང་གནོད་པ་མེད་པ། རང་གཅེས་འཛིན་གྱི་ཀུ་
ཐུག་བསམ་བློ་དང་བྲལ་བ། ཞེ་སྡང་དང་འཁོན་འཛིན་གྱི་མ་རུང་བསམ་སྤྱོད་དང་རིང་དུ་གྱེས་པ།
འབྱུང་ཁམས་སྙོམས་ཤིང་མ་འཁྲུགས་པར་བཏང་སྙོམས་ཀྱི་ཡུལ་དུ་གནས་པ། རང་ལས་གཞན་
གཅེས་པར་འཛིན་པའི་རླབས་ཆེན་བསམ་བློ་མངའ་བ། འགྲོ་བ་མཐའ་དག་མ་རིག་པའི་རྨོངས་པ་
ལས་བསྒྲལ་འདོད་དང་སྒྲོལ་བའི་ནུས་པ་དང་ལྡན་པ། སྒྲིབ་པ་མཐའ་དག་གི་རྨོངས་པས་མ་བཅིངས་
73



དཔྱད་རྩོམ་གཅེས་བཏུས།
ཤིང་འཇིག་རྟེན་གྱི་ཆོས་མཐའ་དག་མ་འཁྲུགས་མ་འདྲེས་པར་སོ་སོའི་ཆོས་ཉིད་གསལ་བོར་ངེས་པ་
ནི་མྱ་ངན་ལས་འདས་པ་ཞི་བ་ཞེས་བཤད་ཀྱང་ཨེ་ཆོག་སྙམ་སྟེ། འདི་ལྟ་བུའི་བསམ་ཚུལ་དང་སྤྱོང་
ཚུལ་སོགས་མངའ་བའི་ཚན་རིག་པ་ནི་སྐབས་སུ་རང་ཅག་ཐ་མལ་བ་རྣམས་ཀྱི་ཆུ་བུར་གྱི་མིག་ལ་
ནི་མི་སྣང་ངོ་། །སྤྱིར་ན་སེམས་དོན་རིག་པ་དང་ཚན་རིག་ཐ་དད་ཡིན་མོད། དེ་གཉིས་ལ་མཐུན་
ས་གཙོ་བོ་ཞིག་ཡོད་པ་ནི་བདེན་པ་འཚོལ་བའི་དམིགས་ཡུལ་རླབས་ཆེན་ཞིག་ཡོད་པ་དེ་རེད་ཅེས་
གསུངས་པ་ལྟར་དང་། ནང་ཆོས་ཀྱི་ཁྱད་ཆོས་གཙོ་བོ་ཞིག་ནི། སྟོན་པ་ཤཱཀྱ་ཐུབ་པའི་གསོ་སྦྱོང་
ཚིག་བཞི་མ་བཞིན། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་
སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་གསུངས་པ་བཞིན་རང་
གཞན་སེམས་ཅན་སུ་ལ་ཡང་འཚེ་བ་མེད་པའི་དྲང་བདེན་དང་ཞི་བདེ་ཡི་ཚད་མཐོའི་བསམ་བློ་ཁྱད་
འཕགས་ཤིག་ཡོད་པ་འདི་ཡིན་ལ། གཞན་ཡང་ཚན་རིག་ལ་ནང་ཆོས་དང་མི་མཐུན་པའི་ཁྱད་ཆོས་
གཙོ་བོ་ཞིག་ཡོད་པ་ཡང་རང་ཉིད་ཀྱི་འདོད་ཚུལ་ཞིག་བདེན་པ་ར་སྤྲོད་བྱེད་པར་བསྟན་བཅོས་ཀྱི་
ལུང་ལ་ཁུངས་གཏུགས་རྒྱུ་མེད་པ་འདི་རེད། ཅེས་གསུངས་པ་ལྟར། དཔེར་ན། འཇིག་རྟེན་ལྟ་
ཚུལ་གྱི་སྐོར་ནས་ཚན་རིག་པས་འཇིག་རྟེན་རིལ་མོ་ཡིན་པ་མིག་གིས་མངོན་སུམ་དུ་མ་མཐོང་བར་
དུ་ཁས་མི་ལེན་ཞིང་། མི་རིགས་དང་རྒྱལ་ཁབ་གཞན་གྱི་གནའ་བོའི་འདོད་ཚུལ་ལྟར་ན་འཇིག་རྟེན་
ལེབ་མོར་འདོད་པ་དང་། སྟོན་པ་སངས་རྒྱས་བཅོམ་ལྡན་འདས་ཁོང་ཉིད་ཀྱང་ཐབས་ལ་མཁས་པའི་
དབང་གིས་འགྲོ་བ་སེམས་ཅན་གྱི་ཁམས་དང་མོས་པ་ལ་
པ་ལ་བསྟུན་ནས་སྐབས་རེར་འཇིག་རྟེན་རིལ་
མོ་དང་སྐབས་རེར་འཇིག་རྟེན་ལེབ་མོར་གསུངས་ཡོད་པ་ནི་སྐབས་དེའི་མིའི་རིགས་ཀྱི་བསམ་པའི་
འཛིན་སྟངས་དང་གནས་ཡུལ་གྱི་དངོས་མཐོང་ལ་བརྟེན་ནས་ཐག་བཅད་པ་ཞིག་ཡིན་ཏེ། དཔེར་ན་
མི་ཞིག་རླངས་འཁོར་ལྟ་བུའི་མགྱོགས་ཤུགས་ཅན་གྱི་འཕྲུལ་ཆས་ཀྱི་ནང་བསྡད་དེ་ཕྱི་རོལ་ལ་བལྟ་
བའི་དབང་དུ་བཏང་ན་ལམ་འགྲམ་གྱི་རི་དང་ལྗོན་ཤིང་ལ་སོགས་པའི་འགུལ་མེད་ཀྱི་སྐྱེས་དངོས་
མཐའ་དག་ཀྱང་འགུལ་བསྐྱོད་བྱེད་བཞིན་པའི་སྣང་བ་སྐྱེས་ལ། མི་ཞིག་ལམ་འགྲམ་དུ་ལངས་
ནས་བསྡད་ཡོད་པའི་མི་དེས་ཚུར་རླངས་འཁོར་དེ་ལ་བལྟ་བའི་དབང་དུ་བཏང་ན་རླངས་འཁོར་དེ་
744



གངས་ལྗོངས་ཤེས་རིག་ནོར་བུའི་སློབ་གླིང་།
མགྱོགས་ཤུགས་ཀྱིས་སྐྱོད་བཞིན་པ་མངོན་སུམ་གྱིས་མཐོང་ཐུབ་པ་བཞིན། གནའ་བོའི་མི་རྣམས་
ཀྱིས་གོ་ལའི་སྟེང་ནས་རྒྱུ་སྐར་གཞན་ལ་བལྟས་ཏེ་གོ་ལ་ལེབ་མོ་དང་བརྟན་པོར་གནས་པ་ལ་རྒྱུ་
སྐར་གཞན་གྱིས་བསྐོར་བ་བྱེད་པར་ཐག་གཅོད་པ་རླངས་འཁོར་དུ་བསྡད་པའི་མིའི་ལྟ་ཚུལ་དང་འདྲ་
ལ། དེང་གི་ཚན་རིག་པ་ཚོ་གོ་ལའི་ཕྱི་རོལ་ཏུ་སོང་སྟེ་ཕྱིར་གོ་ལ་འདིར་བལྟས་པས་གོ་ལ་ཟླུམ་པོར་
མཐོང་བ་དང་སྟོང་བའི་དབྱིངས་རིམ་ན་རླུང་གི་ནུས་ཤུགས་ལ་བརྟེན་ནས་འཁོར་བསྐྱོད་བྱེད་བཞིན་
པ་སོགས་མངོན་སུམ་གྱིས་མཐོང་བ་ནི་ལམ་འགྲམ་གྱི་མིས་ལམ་ནང་གི་རླངས་འཁོར་མཐོང་བ་
བཞིན་ཡིན་པས་ཚན་རིག་པའི་ལྟ་བ་ནི་མངོན་སུམ་ཡང་དག་ཅིག་ཁས་ལེན་པ་དེ་ཡིན་མོད། མངོན་
སུམ་མིག་ལ་སྣང་བ་དེ་ཙམ་གྱིས་ད་དུང་འཇིག་རྟེན་གྱི་དངོས་པོའི་གནས་ལུགས་ཡོངས་སུ་རྫོགས་
པ་རྟོགས་མི་ནུས་པར་འདོད་དེ། རྒྱུ་མཚན་གཟུགས་འདས་དངོས་པོར་ཆ་མཚོན་པ་ཡིན་ན། ངེས་
པར་རྗེས་དཔག་ཚད་མའི་རིགས་ལམ་གྱི་སྒོ་ནས་དཔྱད་པ་ཡང་དག་བྱེད་དགོས་པ་མ་
་མ་གཏོགས།
མངོན་སུམ་མིག་གི་ལོངས་སྤྱོད་དུ་མ་གྱུར་བའི་ཕྱིར་དང་། མངོན་སུམ་གྱི་སྣང་བ་ཁོ་ན་ལས་ཁས་
མི་ལེན་པ་དེ་ནི་ཕྱོགས་ཡ་མི་མཐོང་བའི་སྐྱོན་ཆེན་པོ་ཞིག་རེད་འདོད། འོན་ཀྱང་། ཚན་རིག་པ་
ཚོས་ལག་ལེན་དངོས་དང་ཚོར་བ་དངོས་ཀྱི་སྟེང་ནས་ཉམས་མྱོང་ཕྱོགས་སྡོམ་བྱེད་བཞིན་པའི་ལྟ་
བ་འདི་ནི་ཁོ་ཚོའི་ཐུན་མིན་གྱི་སྙིང་སྟོབས་དང་ཁྱད་ཆོས་ཤིག་རེད། ལྟ་བའི་སྟེང་ནས་ཚན་རིག་
དང་ནང་ཆོས་གང་ཡིན་ཡང་གཞན་ལ་ཕན་འདོགས་འདོད་ཀྱི་བསམ་བློ་ཡང་དག་ཅིག་གི་སྒོ་ནས་
ནང་བསམ་བློ་དང་ཕྱིའི་དངོས་པོ་གོང་འཕེལ་གཏོང་དགོས་པ་ཡིན་ཏེ། རྒྱུ་མཚན་འདི་གཉིས་ནི་
འགྲོ་བ་མིའི་ལས་གཞི་གལ་ཆེན་ཞིག་དང་འགྲོ་བ་མིའི་བདེ་སྡུག་གི་རྩ་བའི་གནད་དོན་དང་འབྲེལ་བ་
དམ་ཟབ་ཡོད་པས་ཡིན། གཉིས་པ་སོ་སོའི་འབྲས་བུའི་སྟེང་ནས་འདང་རེ་བརྒྱབས་ན། གོང་ནས་
བཤད་པ་བཞིན་ནང་ཆོས་ཀྱི་བསམ་བློ་མཐར་ཐུག་དེ་འཚེ་བ་མེད་པ་ཡིན་ལ་རང་གཞན་སུ་ལ་ཡང་
མི་འཚེ་བ་དེ་ཡིན། འོན་ཀྱང་ཚན་རིག་འཕེལ་རྒྱས་ཀྱིས་འགྲོ་བ་སེམས་ཅན་ལ་སྐབས་ཐོབ་ཀྱི་ཕན་
ཁེ་མི་ཉུང་བ་ཞིག་སྐྲུན་བཞིན་ཡོད་ཀྱང་། ཚབས་ཆེ་བའི་སེམས་ཁམས་ཀྱི་དཀའ་ངལ་མི་ཉུང་བ་
ཞིག་དང་། ཕྱི་རོལ་ཡུལ་གྱི་གནོད་པ་གང་མང་ཞིག་གིས་སྐབས་ཐོབ་ཀྱི་བདེ་བ་ཕྲན་བུ་དེ་ཁྱུར་མིད་
75



དཔྱད་རྩོམ་གཅེས་བཏུས།
དུ་གཏོང་བཞིན་ཡོད་པས། གལ་ཏེ་ང་ཚོས་འདིའི་ཕྱོགས་ལ་བསམ་བློ་མ་བཏང་བར་ཕྱིའི་དངོས་
པོའི་འཕེལ་རྒྱས་མུ་མཐུད་དུ་མགྱོགས་པོར་ཕྱིན་པ་ཡིན་ན། དུས་སྐབས་འདིར་འཛམ་བུའི་གླིང་གི་
སྒང་ལ་དབང་ཤུགས་མངོན་པར་མཐོ་བའི་ཚན་རིག་གིས་ང་ཚོའི་འཚོ་གནས་ཀྱི་བདེ་བ་མཐའ་དག་
གོས་ཆེན་སྣུམ་གྱིས་ཟིན་པ་བཞིན་དུ་རིམ་བཞིན་སྨག་རུམ་ཅན་དུ་བསྒྱུར་བར་ཐེ་ཚོམ་མེད། དཔེར་
ན་སེམས་ཁམས་སྙོམ་སྒྲིག་བྱེད་མི་ཐུབ་པའི་མི་ཞིག་ལ་རྩལ་ཤུགས་ཕུན་སུམ་ཚོགས་པ་ཞིག་ཡོད་
ནའང་། ཁོའི་སེམས་ཁམས་ལ་བདེ་སྡུག་དབྱེ་འབྱེད་ཀྱི་ནུས་པ་དང་བྲལ་བ་ཡིན་ན་ཁོའི་སྟོབས་
ཤུགས་དེས་རང་ལ་སྲུང་སྐྱོབ་བྱེད་པ་ལས་རང་ལ་གནོད་པ་བྱེད་པར་ཉེན་ཆེ་བས། ཕྱིའི་དཔལ་
ཡོན་ཅི་ཙམ་རྒྱས་ཀྱང་སེམས་ཁམས་གཙང་མ་ཞིག་མེད་ཚེ་དཔལ་འབྱོར་དེ་རང་ཉིད་དར་རྐྱེན་ལས་
རྒུད་རྐྱེན་དུ་འགྲོ་བར་ཉེན་ཆེ་བས་ངེས་པར་ཕྱི་དངོས་པོའི་ཚན་རིག་འཕེལ་རྒྱས་སོང་བ་དང་བསྟུན་
ནས་གཙང་ཞིང་གྱ་ནོམ་པའི་ནང་སེམས་ཀྱི་ཀུན་སློང་ཡང་གོང་འཕེལ་བླ་ལྷག་ཏུ་གཏོང་དགོས།
མདོར་ན། ཚན་རིག་པ་ཚོའི་ངོས་ཐད་ནས་ད་དུང་ནང་ཆོས་ཀྱི་གཞུང་ལ་སློབ་སྦྱོང་མི་དམན་པ་ཞིག་
བྱས་ཏེ་འཚོལ་སྙེག་གི་འདུན་པ་ཇེ་བརྟན་དང་། སྐབས་སུ་ཐོབ་པའི་འབྲས་བུའི་བཀོལ་ཁྱབ་དེ་ཡང་
ངེས་པར་ནང་ཆོས་ཀྱི་གཞུང་དུ་བཤད་པའི་རང་གཞན་འཚེ་མེད་ཀྱི་སྤྱོད་པ་ཡང་དག་ཅིག་གི་ལམ་
ལ་བསྐྱོད་རྒྱུ་དང་། ནང་བ་བ་ཚོས་ཀྱང་ཚན་རིག་གི་ལག་ལེན་དང་གཞུང་ལུགས་གང་ཐད་ལ་སློབ་
སྦྱོང་ཡག་པོ་བྱས་ནས་རང་རེའི་ལྟ་སྤྱོད་སྒོམ་གསུམ་གྱི་ཕྱོགས་ལ་འབྲས་བུ་ལེགས་པོ་ཞིག་འཇོག་
རྒྱུ་ནི་ཚང་མས་དོ་སྣང་བྱེད་དགོས་པའི་གནད་དོན་གལ་ཆེན་ཞིག་ཡིན་ནོ།། །།
མངོན་སུམ་འཕྲུལ་རིག་འཛིན་པའི་ཚན་རིག་དང་། །
ལྐོག་གྱུར་ཚད་མས་འཚོལ་བའི་ནང་ཆོས་གཉིས། །
ཡང་དག་ཆོས་ཉིད་གཅིག་ལ་གཅིག་བརྟེན་ཕྱིར། །
ཕྱོགས་ལྷུང་བློ་ཡི་དཔྱང་ཐག་སྤངས་ཏེ་བྲིས། །
76



གངས་ལྗོངས་ཤེས་རིག་ནོར་བུའི་སློབ་གླིང་།
ཤེས་ཡོན་སྦྱང་བའི་ཕུལ་བྱུང་ལག་རྟགས་དང་། །
མང་ཐོས་ཕུལ་བྱུང་བློ་ཡི་ཤེས་རིག་གིས། །
དབུལ་ཕྱིར་གོ་བཟློག་བསྲེས་པའི་འཁྲུལ་བ་རྣམས།
དམན་མཆོག་ཀུན་གྱིས་བཟོད་པས་དང་དུ་ལོངས། །
འདིས་མཚོན་དགེ་བས་རང་བཞིན་སེམས་ཅན་ཀུན། །
མ་རིག་ཉོན་མོངས་མེ་ལས་ཡོངས་ཐར་ནས། །
རང་གཞན་དོན་གཉིས་ལྷུན་གྲུབ་ཆོས་ཀྱི་སྐུ། །
མི་འགྱང་མངོན་དུ་འགྱུར་བར་བྱིན་གྱིས་རློབས། །
མཆན།
ཁུངས་བཅོལ་སའི་དཔེ་དེབ་དག་ནི།
སྡུད་པ་ཚིགས་སུ་བཅད་པ་དང་རྡོར་གཅོད།
དུང་དཀར་ཚིག་མཛོད།
དུས་རབས་གསར་བའི་གླེང་སྟེགས་སོགས་དང་།
གཞན་ཚན་རིག་གི་སློབ་དེབ་འགའ་ཤས་བཅས་ཡིན།
རྩོམ་པ་བོ། ཁྲི་རོང་བ་བློ་བཟང་མཁས་མཆོག
སྐབས་བཅོ་ལྔ་བའི་མཐར་ཕྱིན་སློབ་མ། རྩོམ་འདི་ནི་༢༠༡༢ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཁྲི་ཀ་ན་དགོན་སྡེ་འགར་སློབ་ཁྲིད་བྱེད་བཞིན་ཡོད།
མཁས་
77



དཔྱད་རྩོམ་གཅེས་བཏུས།
ནང་བའི་རིག་གཞུང་ཚན་རིག་དང་མཐུན་པ་དང་སངས་རྒྱས་ཆོས་ལུགས་
ཀྱིས་བོད་ཀྱི་སྤྱི་ཚོགས་ལ་དགེ་མཚན་བསྐྲུན་པའི་སྐོར་གླེང་བ།
རྟ་ནག་སྐལ་བཟང་ལུང་རིགས།
{མཚོ་ལྷོ )
དང་བོ། སངས་རྒྱས་ཆོས་ལུགས་ནི་གཞན་ལ་མི་འཚེ་བའི་ཆོས་ལུགས་ཤིག་ཡིན་པར་བསྟན་པ།
སྤྱིར་ང་ཚོ་གངས་ཅན་པ་སྟེ་བོད་ལ་མཚོན་ནས་བཤད་ན། ནང་དོན་རིག་པའམ་སངས་རྒྱས་
ཆོས་ལུགས་ནི་རྒྱལ་ཁབ་གཞན་དང་མི་རིགས་གཞན་ཞིག་ནས་དར་ཡོང་བའི་ཆོས་ལུགས་ཤིག་
ཡིན་པ་ཐེ་མི་ཚོམ་མོད། འོན་ཀྱང་
། དུས་རབས་ཀྱི་འགྱུར་ལྡོག་དང་སྤྱི་ཚོགས་འཕེལ་རིམ་ཁྲོད་དུ་
གནམ་གྱིས་ས་བཀབ་པ་ལྟ་བུའི་སྔོན་བྱོན་གྱི་ལོ་པཎ་རྣམས་ཀྱི་བཀའ་དྲིན་ལ་བརྟེན་ནས་རྒྱལ་བའི་
གསུང་རབ་སྤྱི་དང་དེའི་དགོངས་འགྲེལ་དང་བཅས་པ་གླང་བོ་སྟོང་ཕྲག་གི་རྒྱབ་ཁལ་ལོངས་པའི་
བསྟན་བཅོས་ཇི་སྙེད་ཅིག་བོད་ཡིག་ཏུ་བསྒྱུར་བ་དང་། བསྒྱུར་བ་ཙམ་དུ་མ་ཟད་བོད་རང་གི་རིག་
གནས་ཀྱི་གཞི་རྐང་བརྟན་པོར་བཙུགས་ནས་སངས་རྒྱས་ཆོས་ལུགས་དང་གནའ་བོའི་རྒྱ་གར་གྱི་
རིག་གནས་ལ་ཞིབ་འཇུག་མཐིལ་རྟོགས་པ་བྱས་
བ་འཇུག་མཐིལ་རྟོགས་པ་བྱས་རྐྱེན། དེང་དུས་ཡོངས་གྲགས་ལ་བོད་ཀྱི་རིག་
གནས་བཅུ་དང་། ཁྱད་པར་དུ་ནང་དོན་རིག་པ་ཞེས་བོད་རང་གི་རིག་གནས་ཀྱི་ངོ་བོ་གྱུར་བའི་ཡང་
དག་པའི་ཆོས་ལུགས་ཤིག་ཏུ་ཡོད་པ་འདི་ལགས་སོ། །དེས་ན་སངས་རྒྱས་ཆོས་ལུགས་ཀྱི་ངོ་
བོའི་ཆ་ནས་བཤད་ན། སྟོན་པ་ཐུབ་པའི་དབང་བོས། དམ་པའི་ཆོས་ནི་ཐོག་མར་དགེ་བ། བར་དུ་
དགེ་བ། ཐ་མར་དགེ་བ། དོན་བཟང་བོ། ཚིག་འབྲུ་བཟང་བོ། མ་འདྲེས་པ། ཡོངས་སུ་རྫོགས་པ།
ཡོངས་སུ་བྱང་བ། ཞེས་ཐོག་མཐའ་བར་གསུམ་དུ་དགེ་བ་ནི་དམ་པའི་ཆོས་ཡིན་པར་གསུངས་ཤིང་།
73



གངས་ལྗོངས་ཤེས་རིག་ནོར་བུའི་སློབ་གླིང་།
སྤྱིར་ན་ཆོས་ཞེས་པ་ནི་སྲོག་གཅོད་པ། མ་བྱིན་པར་ལེན་པ། ལོག་གཡེམ་གསུམ་ལུས་ཀྱི་མ་
རུང་བའི་སྤྱོད་པ་དང་། རྫུན། ཕྲ་མ། ཚིག་རྩུབ། ངག་ཀྱལ་བཞི་ངག་གི་མ་རུང་བའི་སྤྱོད་པ་དང་།
བརྣབ་སེམས། གནོད་སེམས། ལོག་ལྟ་གསུམ་ནི་སེམས་ཀྱི་མ་རུང་བའི་སྤྱོད་པ་སྟེ་ལུས་ངག་
ཡིད་གསུམ་གྱི་སྤྱོད་པ་ཁོ་ན་ལ་བརྟེན་པའི་མི་དགེ་བའི་ལས་ཐམས་ཅད་སྤོངས་ཅི་ཐུབ་ལྟ་བ་དང་།
དེ་དག་གི་ལྡོག་ཕྱོགས་དགེ་བའི་ལས་ཐམས་ཅད་ལ་འབད་ཅི་ཐུབ་བྱེད་རྒྱུ་ནི་དམ་པའི་ཆོས་ཀྱི་སྙིང་
བོ་ཡིན་ལ། དེ་ཡང་མདོར་དྲིལ་ནས་བཤད་ན། འགྲོ་བ་སེམས་ཅན་ཐམས་ཅད་ཐ་ན་སྲོག་ཆགས་
གྲོག་མ་ཚུན་ཆད་ལ་གནོད་པ་ཚེར་མའི་རྩེ་ཙམ་ཡང་མི་བྱེད་པར་རང་ལ་བརྩེ་བའི་མ་དང་སྙིང་གི་
བུའི་འདུ་ཤེས་འཇོག་དགོས་ཏེ། བཅོམ་ལྡན་འདས་ཀྱི་འབུམ་ལས། སེམས་ཅན་ཐམས་ཅད་ལ་ཕར་
འདུ་ཤེས་དང་། མར་འདུ་ཤེས་དང་། བུར་འདུ་ཤེས་དང་བུ་མོར་འདུ་ཤེས་འཇོག་དགོས་གསུངས་
པ་ཡང་འགྲོ་བ་སེམས་ཅན་ཐམས་ཅད་ལ་ཁྱབ་པའི་ཁྲག་དྲིས་མ་བསླད་པའི་བརྩེ་བ་ཟབ་མོ་ཞིག་དང་
།
ལྷག་བསམ་རྣམ་དག་ཅིག་ཡོད་ན་ཡུལ་དེ་ལ་ཅི་ནུས་ཀྱིས་ཕན་འདོགས་པ་ལས་གནོད་པ་སྤུ་ཙམ་
ཡང་མི་བྱེད་པ་དང་། དམ་པའི་ཆོས་ཀྱི་སྙིང་བོ་འདི་ལ་ཐུག་འདུག་སྟེ། སྟོན་པ་ཐུབ་པའི་དབང་བོས།
སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་
འདུལ། །འདི་ནི་སངས་རྒྱས་བསྟན་པ་ཡིན། །ཞེས་དང་། འཕགས་པ་ལྷས་དབུ་མ་བཞི་བརྒྱ་བར།
ཆོས་ནི་མདོར་ན་མི་འཚེ་བར། དེ་བཞིན་གཤེགས་པ་རྣམས་ཀྱི་གསུངས། ཞེས་དང་། ཇོ་བོ་རྗེས་
ཀྱང་། སེམས་ཅན་ཐམས་ཅད་མཐོང་བའི་ཚེ། ཕ་མ་བུ་ཚའི་འདུ་ཤེས་བསྐྱེད། ཅེས་གསུངས་བ་
བཞིན་སེམས་ཅན་ཐམས་ཅད་ལ་རང་གི་ཕ་མ་དང་བུ་ཚའི་འདུ་ཤེས་བཟུང་ནས་ཕན་འདོགས་པ་
ལས་འཚེ་བ་མི་བྱེད་པ་ནི་དམ་པའི་ཆོས་ཀྱི་སྙིང་བོ་ཡིན་ལ། དེ་ལྟ་བུའི་ཀུན་སློང་གིས་མ་བཏང་བ་
ཞིག་ཡིན་ན་སངས་རྒྱས་ཆོས་ལུགས་ནི་སྤྱི་ཚོགས་པ་ཕན་ཁེ་མེད་པ་དང་། མི་རིགས་རྗེས་ལུས་
ཐེབས་བྱེད་ཀྱི་རྨོངས་དད་ཀྱི་ལག་ཆ་ཞིག་རེད་ཅེས་འུད་སྒྲོག་ཅི་ཙམ་བྱས་ཀྱང་ཁྱོད་ཀྱིས་ཀྱང་ཡང་
དག་པའི་གནས་ལུགས་ཤིག་ལ་སྐྱབས་བཅོལ་རྒྱུ་ཡིན་ལས་ཆེ་ལ། སངས་རྒྱས་ཆོས་ལུགས་ཞེས་
པའང་གནས་ལུགས་ཟབ་མོ་ཞིག་གི་ཁྱབ་ཁོངས་ལས་བརྒལ་མེད་པས་དོན་ལ་ཁྱོད་ཀྱིས་འགལ་བ་
ལྟག་སྤྲོད་དུ་གནས་པའི་དམ་བཅའ་ཞིག་བཟུང་འདུག་གོ། །
79



དཔྱད་རྩོམ་གཅེས་བཏུས།
གཉིས་པ། སངས་རྒྱས་ཆོས་ལུགས་ནི་རྨོངས་དད་ཀྱི་ལག་ཆ་ཞིག་མ་ཡིན་པར་བཤད་པ།
ང་ཚོའི་མི་རིགས་འདི་ཡང་མི་རིགས་གཞན་པ་དང་འདྲ་བར་འཇིག་རྟེན་འདིར་རྐང་བཙུགས་
ནས་འཚོ་གནས་བྱེད་དགོས་ན། ངེས་པར་དུ་མི་རིགས་རང་གི་སྲོལ་རྒྱུན་རིག་གནས། ཡུལ་སྲོལ་
གོམས་གཤིས་སོགས་མ་ཉམས་པ་བྱས་ཐོག་མི་རིགས་གཞན་དང་རྒྱལ་ཁབ་གཞན་གྱི་ལེགས་ཆ་
བསྡུ་ལེན་བྱེད་འོས་པ་ལས། ཐོག་མ་ཉིད་ནས་རང་གི་མཆོད་གྲལ་དུ་བཞུགས་པའི་ཡིད་བཞིན་གྱི་
ནོར་བུ་ལ་དགག་རྒྱག་དང་ངན་སྨྲས་བྱས་ཏེ་གད་སྙིགས་ཀྱི་སྣོད་དུ་གཡུགས་ནས་གཞན་གྱི་ཕྱགས་
དར་གྱི་ཕོང་བོ་འདྲེན་ཅི་ཐུབ་བྱེད་པ་རྣམས་དངོས་གྲུབ་ཅི་འབྱུང་རྗེས་སུ་བལྟས་ཆོག །དེས་ན་རང་
རེའི་མི་རིགས་འདི་དང་འབྲལ་ཐབས་མེད་པའི་སྲོལ་རྒྱུན་རིག་གཞུང་གི་ཁ་ཕྱོགས་ལ་བརྩོན་ལེན་
བྱེད་དགོས་སོ། །དེང་སྐབས་འགའ་ཞིག་གིས་ཆོས་དང་རིག་གཞུང་གི་ཁ་བྱང་ཙམ་ལ་ཡང་རྒྱུས་
ལོན་མི་བྱེད་པར། རྙིང་བ་ཐམས་ཅད་འཕོངས་ཕྱིས་ཀྱི་རྡོ་བཞིན་གཡུགས་དགོས་པ་དང་། མི་
རིགས་རང་གི་ངོ་བོ་མཚོན་པའི་ཆོས་དང་རིག་གནས། སྤྱི་ཚོགས་འཚོ་བ་སོགས་ཡར་རྒྱས་ལ་
འབྲལ་ཐབས་མེད་པའི་མི་རིགས་ཀྱི་སློབ་གསོ་དག་གཞི་མེད་རྩ་བརླག་ཏུ་གཏོང་དགོས་པའི་འཆལ་
གཏམ་ས་ཁྱབ་རྡོ་ཁྱབ་ཏུ་སྤེལ་བ་རྣམས་ལ་ཀུན་སློང་དཀར་བོའི་ངང་ནས་འདི་གླེང་བར་བྱ་སྟེ། སྤྱིར་
ང་ཚོའི་སྤྱི་ཚོགས་འཕེལ་རྒྱས་སུ་འགྲོ་མ་ཐུབ་པའི་རྒྱུ་རྐྱེན་མང་དག་ཅིག་ཡོད་ཀྱང་། ཁྱེད་ཅག་
གིས་མཆིལ་ཞགས་འཕེལ་ཡུལ་གྱི་ནང་ཆོས་རིག་པ་དང་དེས་བསྐྱེད་པའི་བག་ཆགས་ནི་ཐར་བའི་
གྲོང་དུ་འཁྲིད་པའི་ས་མཁན་དང་། མུན་པའི་དོང་ལས་འདྲེན་པའི་ལྕགས་ཀྱུ། རྗེས་ལུས་གཡང་
ལས་སྐྱོབ་པའི་དཔུང་གཉེན། ད་དུང་། བོད་ཀྱི་རིགས་གནས་ཀུན་གྱི་རྩ་བ་ཡིན་པས་འུ་ཅག་ཚང་
མས་རྒོལ་ཡུལ་མིན་པར་མ་ཟད། དེ་ལས་ལྡོག་སྟེ་ནང་དོན་རིག་པའི་གཞུང་ལུགས་ལ་སློབ་སྦྱོང་
དང་ཞིབ་འཇུག་མཐིལ་རྟོགས་པ་བྱས་ཏེ་བོད་ཀྱི་རིག་གནས་ཀྱི་གཞི་རྐང་དམ་པོར་འཛིན་དགོས་
ཏེ། སྐྱབས་མགོན་པཎ་ཆེན་ཐམས་ཅད་མཁྱེན་པས། ཀྲུང་གོའི་བོད་རིག་པའི་ཞིབ་འཇུག་ལྟེ་གནས་
ཚོགས་ཆེན་ཞིག་གི་སྟེང་དུ། བོད་རིག་པར་ཞིབ་འཇུག་བྱེད་སྐབས་སངས་རྒྱས་ཆོས་ལུགས་ཀྱི་
SC



གངས་ལྗོངས་ཤེས་རིག་ནོར་བུའི་སློབ་གླིང་།
ཞིབ་འཇུག་གཞི་རྩར་མ་བཟུང་ན། བོད་ཀྱི་རིག་གནས་ཀྱི་གཞི་རྩ་དོར་བ་ཡིན་པས། བོད་ཟེར་བ་
ཡང་མིང་སྟོང་བ་ཞིག་ཏུ་འགྱུར་བ་ལས་འོས་མེད། ཅེས་དང་། རྨེ་སྤྲུལ་བསྟན་འཛིན་རྒྱ་མཚོས།
ནང་རིག་པའི་གཞི་རྐང་མ་བཟུང་བར་བོད་མི་རིགས་ཀྱི་རིག་གཞུང་རང་སྐྱ་ཐུབ་པ་ཞིག་ཚུགས་
ཐབས་མེད་པ་གསལ་བོ་ཡིན་ནོ། །ཞེས་གསུངས་པ་ནི་རྨད་དུ་བྱུང་བའི་ལེགས་བཤད་ཉག་གཅིག་
དུ་འཁུམས་སོ། །འདས་པའི་ལོ་རྒྱུས་ལ་ཕྱིར་དྲན་དང་ད་ལྟའི་སྤྱི་ཚོགས་ཀྱི་གནས་སྟངས་ལ་བསམ་
གཞིག་ཅུང་ཙམ་རེ་བྱས་ན། སྲོལ་རྒྱུན་རིག་གནས་དང་བག་ཆགས་རྙིང་བ་དགྲ་རུ་མཐོང་བའི་
གཞོན་སྐྱེས་ཁྱེད་ཚོ་ལའང་ཁ་གཡོར་ས་ཞིག་ངེས་པར་དུ་འདུག་པས་མི་ཁོམ་སྟེ། གཅིག་ན་ནང་
དོན་རིག་པའི་གནད་མ་རྟོགས་པས་སངས་རྒྱས་ཆོས་ལུགས་དང་རྨོངས་དད་མཉམ་བསྲེས་བྱས་
པ་དང་། གཉིས་ན་མི་རིགས་ཀྱི་ཁེ་ཕན་དང་། སྤྱི་ཚོགས་ཀྱི་གནས་བབ་དང་། མ་འོངས་པའི་དར་
རྒུད་སོགས་སྐད་ཅིག་ཙམ་ལའང་བློར་ཤར་མ་མྱོང་བའི་བླ་མ་དང་སྤྲུལ་སྐུ་རྫུན་མ་བསྟན་པའི་རྐང་
འདྲེན་ཁག་ཅིག་གིས་ཆོས་ལུགས་པའི་མིང་བྱང་རྫུན་མ་ཞིག་བཙན་གྱིས་བཟུང་ནས། སྤང་བླང་
གི་དབྱེ་བ་ལ་མགོ་རྨོངས་ཤིང་། བདེན་རྫུན་གྱི་ཁྱད་པར་འབྱེད་པ་ལ་བློ་ནུས་ཞན་པའི་རོང་འབྲོག་
དམངས་ཚོགས་ལ་མགོ་སྐོར་གཏོང་བ། རང་གི་ཁྱིམ་སྤྱོད་ཅ་ལག །ཆུང་མ་བུ་ཕྲུག །རླངས་འཁོར་
དང་ལག་འཁྱེར་ཁ་པར་རྩ་ཆེན་སོགས་ཀྱི་ཆེད་དུ་དཀར་ཐིགས་འཇོག་པའི་རྨོངས་དད་མཁན་པོ་དེ་
དག་ནི་ཁྱེད་ཅག་ཙམ་དུ་མ་ཟད། དཀོན་མཆོག་གསུམ་སྐྱབས་གནས་ཡང་དག་དུ་ཁས་ལེན་པའི་ཁོ་
བོ་ཅག་གིས་ཀྱང་བསྟན་པའི་རྐང་འདྲེན་དང་། སྤྱི་ཚོགས་ཀྱི་བཀག་རྡོ། དཔལ་འབྱོར་གྱི་གཤེད་
མ་རུ་ཁས་ལེན་པས། བསྟན་པའི་རྐང་འདྲེན་པ་དེ་དག་ཆོས་ལུགས་པའི་གྲས་ནས་རྒྱང་དུ་སྤྲུགས་
པར་འུ་ཅག་གི་བསམ་བློ་དངོས་སུ་མཐུན་ནོ། །དེ་ལྟར་མ་ཡིན་པར་རྒྱལ་སྤྱིའི་སྤྱི་ཚོགས་ཀྱི་འགྲོ་
སྟངས་དང་འཛམ་གླིང་ཚན་རིག་གི་ཁ་ཕྱོགས་ཙམ་ལའང་རྒྱུས་ལོན་མེད་པར་རྨོངས་དད་མཁན་པོ་
ཁྱུ་གཅིག་དཔེ་རུ་བཀོད་ནས། སྟོན་པ་ཐུབ་པའི་དབང་བོ་ནི་སྤྱི་ཚོགས་རྨོངས་མུན་དུ་འཁྲིད་པའི་
རྨོངས་དད་མཁན་པོ་ཞིག་དང་དེས་གཏན་ལ་ཕབ་པའི་ཆོས་ལུགས་ནི་སྤྱི་ཚོགས་ཡར་རྒྱས་སུ་འགྲོ་
མི་ཐུབ་པའི་དཔྱད་ཐག་ཅིག་ཏུ་རློམ་པ་ནི། བོང་བུའི་འགྲོས་ཞན་པ་རྟགས་སུ་བཀོད་ནས་རྟ་མཆོག་
གི་བང་རྩལ་ཞན་པར་བསྒྲུབས་པ་ལྟ་བུ་དང་། དེང་སྐབས་གྲགས་ཆེ་བའི་གནའ་དེང་གི་ཚན་རིག་པ་
31.



དཔྱད་རྩོམ་གཅེས་བཏུས།
རྣམས་ཀྱི་ངག་སྒྲོས་ཙམ་ཡང་མ་ཐོས་པ་ཙམ་དུ་ཟད། གལ་ཏེ་སེམས་ཅན་ཐམས་ཅད་ཀྱི་བདེ་སྡུག་
ལ་རྩེ་གཅིག་ཏུ་དགོངས་མཁན་སྟོན་པ་ཐུབ་པའི་དབང་བོ་དེ་ཉིད་རྨོངས་དད་མཁན་པོ་ཞིག་ཡིན་
ན། རླབས་ཆེ་བའི་རྩོམ་རིག་པ། བསམ་བློ་བ། གསར་བརྗེ་བ་ཞེས་སྙན་གྲགས་ཀྱི་བ་དན་བླ་ན་
མཐོ་བའི་སྐུ་ཞབས་ལུའུ་ཞུན་གྱིས་ཁོང་གི་གྲོགས་པོ་ཞིག་ལ་བཤད་རྒྱུར། སངས་རྒྱས་ཤཱཀྱ་ཐུབ་
པ་ནི་དངོས་གནས་མཁྱེན་དཔྱོད་ཆེན་པོ་དང་ཐམས་ཅད་མཁྱེན་པ་རང་རེད། ང་ཚོས་རྟག་ཏུ་བགྲོད་
དཀའ་བའི་གནད་མཐའ་དག་ཁོང་གིས་སྔ་ས་ནས་གསུངས་འདུག་ཅེས་བཤད་པ་ཡང་ཁྱི་བཤད་ཁོ་
ན་ཞིག་ཏུ་ངོས་འཛིན་རྒྱུ་ཡིན་ནམ། གཞན་ཡང་། སངས་རྒྱས་ཆོས་ལུགས་ཀྱི་དད་པ་བྱེད་ཚུལ་
ཡང་རྨོངས་དད་དང་མཚུངས་ས་ཡེ་ནས་མི་འདུག་སྟེ། ཚད་ལྡན་གྱི་རིག་གཞུང་དང་གྲུབ་མཐའི་
གཞུང་ལུགས་ཞིབ་འཇུག་དང་ཐོས་བསམ་ཡང་དག་པར་བྱས་པ་བརྒྱུད་ནས་དངོས་པོའི་གནས་
ཚུལ་དང་མི་མཐུན་ཞིང་སྐྱོན་ཡོན་བླང་དོར་གྱི་ཁྱད་ཆོས་མི་ལྡན་པ་ཡིན་ན་སྟོན་པ་བཅོམ་ལྡན་འདས་
ཀྱི་གསུངས་ཡིན་པ་རྒྱུ་མཚན་དུ་བྱས་ནས་དེའི་རྗེས་སུ་རྨོངས་དད་ཀྱིས་འབྲངས་མི་རིགས་པར་
ཐུབ་པའི་དབང་བོ་ཁོང་ཉིད་ཀྱིས་གསུངས་འདུག་སྟེ། དགེ་སློང་དག་གམ་མཁས་རྣམས་ཀྱིས། །
བསྲེག་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་
གུས་ཕྱིར་མིན། །ཞེས་དང་། ལྷ་ལས་ཕུལ་བྱུང་གི་བསྟོད་པ་ལས། །བདག་ནི་སངས་རྒྱས་ཕྱོགས་
མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་པའི་ཚིག །དེ་ཉིད་སྟོན་
པར་ཡོངས་སུ་འཛིན། །ཞེས་དང་འཕགས་བསྟོད་ལས། བདག་ནི་སྟོན་པ་གཞན་སྤངས་ནས། །
བཅོམ་ལྡན་ཁྱོད་ལ་སྐྱབས་སུ་མཆི། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་བ་ཡོན་ཏན་ལྡན། །
ཞེས་དང་། སློབ་དཔོན་བདེ་བྱེད་བདག་པོས། བདེ་བར་གཤེགས་དེས་བདག་ནོར་མ་བསྩལ་
གཟེགས་ཟན་སོགས་ཀྱིས་ཅང་མ་འཕྲོག འོན་ཀྱང་སངས་རྒྱས་བཅོམ་ལྡན་དེ་ནི་གཅིག་ཏུ་འགྲོ་ལ་
ཕན་མཛད་ལེགས་གསུང་དྲི་མེད་དེ། དྲི་མ་ཐམས་ཅད་སེལ་བ་གང་ཡིན་དེ་ལ་བདག་དད་ལགས།
ཞེས་གསུང་པ་ལྟར་གཙོ་བོ་ཞིབ་འཇུག་གི་ལམ་ནས་ཆོས་ཐམས་ཅད་ཀྱི་ངོ་བོ་བྱེད་ལས་ཡང་དག་
པའི་དངོས་པོའི་གནས་ཚུལ་སོགས་མ་ནོར་བར་བྱས་ཏེ་གནས་ལུགས་ཡང་དག་གི་རྗེས་སུ་འབྲང་
དགོས་པ་ནི་བཅོམ་ལྡན་འདས་ཀྱི་དགོངས་པ་མཐར་ཐུག་པ་ཡིན་ལ། དེ་ལྟར་མ་ཡིན་པར་ཡོད་
82



གངས་ལྗོངས་ཤེས་རིག་ནོར་བུའི་སློབ་གླིང་།
ཚད་རྨོངས་དད་ཀྱི་ལག་ཆ་རུ་བརྩི་བ་ནི་རང་ཉིད་རྨོངས་དད་ཀྱི་བཙན་རྫོང་ལས་མ་ཐར་བའི་རྟགས་
དང༌། དམུས་ལོང་གིས་མཛེས་མའི་བཞིན་གྱི་ཡག་ཙོག་ཐག་གཅོད་པ་དང་གཉིས་སུ་མ་མཆིས་
སོ། །ང་ཚོའི་སྤྱི་ཚོགས་འདིའི་ཁ་ཕྱོགས་གང་དུ་འགྲོ་རྒྱུ་ཡིན་པ་བཤད་དཀའ་བ་ཞིག་ཡིན་ཡང་།
མི་དམངས་ཀྱི་ཁེ་ཕན་དང་། རྒྱལ་ཁབ་ཀྱི་ཁྲིམས་ལུགས། སྤྱི་ཚོགས་ཡར་རྒྱས་འཛམ་གླིང་ཞི་
བདེ་སོགས་གང་ལའང་ཕན་པའི་བདུད་རྩི་སྨན་གྱི་སྦྱོར་བ་ནི་སངས་རྒྱས་ཀྱི་བསྟན་པ་རིན་པོ་ཆེ་
ལས་གཞན་དུ་རྙེད་རྒྱུ་ཡོད་ན་ཁོ་བོས་ཁྱེད་ཚོར་སྟོང་གདབ་པར་བྱ་ལ། ལྷག་པར་དེང་རབས་ཚན་
རིག་གི་རླབས་ཕྲེང་མཁའ་ལ་འཕྱུར་བའི་དུས་རབས་འདིར། འཇིགས་རུང་གཡུལ་འཁྲུག་གི་རྦ་
རླབས་དགུང་ལ་འཕྱུར་བ། རྡུལ་ཕྲན་འབར་མདེལ་གྱིས་སེམས་ཅན་གྱི་སྙིང་རྩ་འགས་པ་སོགས་
ཚན་རིག་འཕེལ་རྒྱས་ཆེ་བས་འཛམ་གླིང་ཡོངས་ལ་འཇིགས་སྐྲག་དང་སྡུག་བསྔལ་རབ་དང་རིམ་
པ་སྟེར་བ་དང་
། རང་གི་མིག་སྔའི་ཁེ་ཕན་དང་། གནས་སྐབས་ཀྱི་འཚོ་བ་ཙམ་གྱི་ཆེད་དུ། དཔེར་
ན། པིན་ལ་ཏིན་གྱིས་ཨ་རིའི་ཁང་རྩེག་གཏོར་བ་ལྟ་བུ་སོགས་ཀྱིས་ཚན་རིག་གིས་གཏན་གྱི་བདེ་
བ་ཞིག་བསྐྲུན་མི་ཐུབ་པ་མཚོན་ནུས་ཤིང་། དེས་ན། ངེས་དོན་གྱི་བདེ་བའམ་གཏན་གྱི་བདེ་བ་
ཞིག་སྤྱི་ཚོགས་ལ་ཕན་འདོགས་བྱེད་ཀྱི་ཐབས་ལམ་བཟང་བོ་ཞིག་འཚོལ་བར་འདོད་ན་བཅོམ་ལྡན་
འདས་ཀྱིས་གསུངས་པའི་ཆོས་ཚུལ་བཞིན་དུ་བྱེད་པ་ལས་མ་འདས་སོ། །ང་ཚོས་གཞན་ལ་གནོད་
པ་མི་བྱེད་པ་གཞིར་བཞག་གི་སྟེང་ནས། སྤྱོད་པ་ཚུལ་མཐུན་བྱེད་པ་དང་། གཞན་ལ་ཕན་འདོགས་
པ། ཡ་རབས་དམ་པའི་ལུགས་སྐྱོང་བ། མི་དགེ་བ་བཅུ་སྤོངས་ཅི་ཐུབ་བྱེད་རྒྱུ་ནི་ནང་བའི་ཆོས་
ལུགས་ཀྱི་དགོངས་དོན། འཛམ་གླིང་རྒྱལ་ཁབ་སོ་སོའི་རྩ་ཁྲིམས། ད་དུང་། རང་རེའི་མེས་རྒྱལ་
ཆེན་པོའི་བཅའ་ཁྲིམས་དང་ཡང་དངོས་སུ་མཐུན་པ་དང་། རྐུན་འཕྲོག་བཅོམ་གསུམ་སོགས་རྒྱུ་མི་
དགེ་བ་བསྒྲུབ་ན་འབྲས་བུའང་སྡུག་བསྔལ་བ་འབྱུང་བ་ནི་ནང་བའི་བཤད་སྟངས་ཁོ་ན་ཞིག་མ་ཡིན་
པར་འཇིག་རྟེན་སྤྱིའི་ཆོས་ཉིད་ཡིན་པ་ནི་རྒྱུ་ནས་ཀྱི་ས་བོན་ལས་འབྲས་བུ་གྲོ་མི་འབྱུང་བ་བཞིན་
ནོ། །དེ་ཡང་རིན་ཆེན་ཕྲེང་བ་ལས། མི་དགེ་བ་ལས་སྡུག་བསྔལ་དག །དེ་བཞིན་ངན་འགྲོ་ཐམས་
ཅད་དོ། །དགེ་ལས་བདེ་འགྲོ་ཐམས་ཅད་དང་། །སྐྱེ་བ་ཀུན་དུ་བདེ་བ་དག །ཅེས་དང་། ལམ་རིམ་
ཆེན་མོ་ལས། དེའི་ཕྱིར་བདེ་སྡུག་ནི་རྒྱུ་མེད་པ་དང་། གཙོ་བོ་དང་དབང་ཕྱུག་ལ་སོགས་པ་མི་
83



དཔྱད་རྩོམ་གཅེས་བཏུས།
མཐུན་པའི་རྒྱུ་ལས་བྱུང་བ་ཡང་མིན་པར་དགེ་སྡིག་གི་ལས་སྤྱི་ལས་བདེ་སྡུག་སྤྱི་དང་བདེ་སྡུག་གི་
ཁྱད་པར་སྣ་ཚོགས་པ་རྣམས་ཀྱང་ལས་གཉིས་ཀྱི་ཁྱད་པར་སྣ་ཚོགས་ལས་ཅུང་ཟད་ཀྱང་མ་འཆོལ་
བར་སོ་སོར་འབྱུང་བས་ཞེས་གསུངས་པ་བཞིན། སེམས་ཅན་གྱི་སྲོག་འཕྲོག་པའི་རྒྱུས་རང་ཉིད་
ཉམས་པའམ་སྡུག་བསྔལ་བར་འགྱུར་བ་དང་། ཡངས་པའི་རྒྱལ་ཁམས་ཆེན་པོ་ཞི་བདེར་གནས་
མི་ཐུབ་པ་སོགས་འབྲས་བུ་སྡུག་བསྔལ་བ་འབྱུང་བར་དགོངས་ནས་སྲོག་མི་གཅོད་པའི་ཁྲིམས་
དང་བོར་བཞག་པ་དང་། དེང་སྐབས་རི་སྐྱེས་སྲོག་ཆགས་སྲུང་སྐྱོབ་བཅའ་ཁྲིམས་དངོས་སུ་ལག་
བསྟར་བྱེད་པ་གཉིས་ཤིན་ཏུ་མཐུན་པ་དང་། དེ་བཞིན་དུ་རང་གི་འཚོ་གནས་དང་ཁ་ཟས་ཀྱི་ཕྱིར་
དུ་རང་ལ་དབང་བའི་རྒྱུ་ནོར་གྱིས་ཡིད་མི་ཚིམ་པར་རྟོགས་ན་ཟས་དྲན། བརྒྱགས་ན་ཆུ་དྲན་ཞེས་
པའི་དཔེ་ལྟར། ཆེ་ས་ནས་རྒྱལ་ཁབ་དང་མི་རིགས། ཆུང་ས་ནས་རང་གི་སྡེ་བ་དང་ཁྱིམ་མཚེས་
གཡས་གཡོན་ལ་རྐུ་འཕྲོག་བྱས་པས་བཙོན་མའི་གཏམ་རྒྱུད་དང་དུ་བླངས་ནས་མུན་ནག་གི་ཁང་
སྟོང་དུ་སྡུག་བསྔལ་མྱོང་བ་དང་། དུག་གསུམ་གྱི་རུ་དཔུང་གིས་སྣེ་དྲངས་ནས་ཁྲིམས་འགལ་གྱི་
ཉེས་པ་ཆེས་ལྕི་བའི་གཞན་གྱི་བུད་མེད་ལ་བཙན་གཡེམ་བྱེད་པ། རང་ཉིད་གཅིག་བུའི་ཁེ་ཕན་དང་
སྐབས་དོན་གྱི་དམིགས་བྱ་ཞིག་འགྲུབ་སླད་དུ་ཡིན་པ་ལ་མ་ཡིན་པ་དང་མ་ཡིན་པ་ལ་ཡིན་པའི་རྫུན་
ཚིག་སྨྲ་བ། རྒྱལ་ཁབ་དང་རྒྱལ་ཁབ་ཀྱི་བར། མི་རིགས་དང་མི་རིགས་ཀྱི་བར། སྡེ་བ་དང་སྡེ་བའི་
བར། ཁྱིམ་དང་ཁྱིམ་ཀྱི་བར། ཕ་མ་དང་བུ་ཕྲུག་གི་བར། གྲོགས་པོ་དང་གྲོགས་པོའི་བར། ཆུང་
མ་དང་ཁྱོ་གའི་བར་ལ་ཞེ་གནག་པའི་སྒོ་ནས་ཕྲ་མ་རྒྱག་པ། རྒན་རབས་དང་། རང་ལ་དྲིན་ཆེ་བའི་
ཕ་མ། སློབ་དཔོན་ལ་ཚིག་འཇམ་གྱིས་བཀུར་བསྟི་མི་བྱེད་པར་ཚིག་མཚོན་གྱིས་རྨ་ཁ་བཟོ་བ།
ལས་འབྲས་དང་ཡ་རབས་དོན་དང་ལྡན་པའི་ཚིག་མི་སྨྲ་བར། འདོད་གཏམ་དང་ཀྱལ་ཀ་སྨྲ་བ། རང་
ལ་བགོ་སྐལ་དུ་ཐོབ་པའི་དངོས་པོ་ལས་གཞན་གྱི་ཕུན་ཚོགས་ལ་མི་བཟོད་པའི་བརྣབ་སེམས་བྱེད་
པ། དངོས་པོའི་གནས་ཚུལ་དང་མཐུན་པའི་ཡང་དག་པའི་གནས་ལུགས་སམ་གཏན་ཚིགས་ལ་
རྒྱབ་འགལ་དུ་བཏང་སྟེ་ཡོད་པ་ལ་མེད་པར་འཛིན་པ། མེད་པ་ལ་ཡོད་པར་འཛིན་ཞིང་མཐོང་བ་ལ་
མ་མཐོང་བ་དང་མ་མཐོང་བ་ལ་མཐོང་བར་འཛིན་པའི་ལོག་ལྟ་དང་སྐུར་བ་འདེབས་པ་སོགས་སྤངས་
དགོས་པ་ནི་རྨོངས་དད་ཀྱི་བཤད་ཚུལ་ཞིག་གཏན་ནས་མིན་པར་མ་ཟད། འཛམ་གླིང་གི་རྒྱལ་ཁབ་
84



གངས་ལྗོངས་ཤེས་རིག་ནོར་བུའི་སློབ་གླིང་།
སོ་སོའི་བཅའ་ཁྲིམས་ཀྱི་འདུ་ཤེས་དང་ཡང་དངོས་སུ་མཐུན་ནོ། །འུ་ཅག་མི་སུ་འདྲ་ཞིག་ཡིན་ཡང་།
དབུལ་ཕྱུག་དང་བཙན་གཉོམ་ལ་ལྟོས་པ་མེད་པར་རང་གི་རྗེས་སུ་འགྲོ་བའི་ན་དེ་ལ་མཚར་རྒྱུ་ཅི་
ཡང་མེད་ལ། ཕྱིའི་དཔལ་ཡོན་ཙམ་གྱིས་བསྐྲུན་པའི་བདེ་སྐྱིད་ནི་བདེ་སྐྱིད་དངོས་གནས་པ་མིན་
ཞིང་། ཟག་བཅས་ཀྱི་དངོས་པོས་བྱིན་པའི་བདེ་སྐྱིད་ནི་བདེ་སྐྱིད་དུ་སྨྲ་བ་ཡང་། ཡང་དག་པའི་
མཁྱེན་པ་ཉིད་ཀྱི་ངོར་སྡུག་བསྔལ་དང་རྒུད་པའི་རང་བཞིན་ལས་མ་འདས་ཏེ། ཇི་སྐད་དུ། མཁས་
པ་རྣམས་ལ་མཐོ་རིས་ཀྱང་། །དམྱལ་བ་དང་མཚུངས་སྐྱོ་བར་འགྱུར། །ཞེས་དང་། རྗེ་ཐམས་ཅད་
མཁྱེན་པས། སྲིད་པའི་ཕུན་ཚོགས་གཡོ་བ་གློག་གི་གར། །ལང་ཚོ་མི་སྡོད་རྒྱུག་པ་རི་གཟར་ཆུ། །
ཞེས་གསུངས་བ་ནང་བཞིན་ཡིན་པས། ཕྱིའི་དངོས་པོའི་དཔལ་ཡོན་ཇི་ཙམ་རྒྱས་ཀྱང་དེ་ལ་བློ་
འགེལ་ས་ཡེ་ནས་མི་འདུག་ལ། ཕྱིའི་འབྱོར་བ་ཁོ་ན་ཇི་ལྟར་འཕེལ་ན་དེ་བདག་ཏུ་འཛིན་པར་འདོད་
པའི་ཉོན་མོངས་དེ་བཞིན་དུ་འཕེལ་བར་བྱེད་ཅིང་། དེའི་དབང་གིས་རྒྱལ་ཁབ་དང་། མི་རིགས་
ཕན་ཚུན་གཅིག་གིས་གཅིག་ལ་དྲག་གནོན་དང་བརྙས་བཅོས་ཚད་མེད་བྱས་རྐྱེན་འཛམ་གླིང་ཞི་
བདེ་ཟེར་བ་ནི་གཡང་འབོད་ཙམ་ལས་ཅི་ཡང་མི་འདུག་སྟེ། ཉེ་རབས་ཀྱི་མཁས་པའི་དབང་བོ་ཞིག་
གི་དཔྱད་རྩོམ་ལས། གཞན་ཡང་བྱམས་སེམས་དང་ཡ་རབས་ཀྱི་ཀུན་སྤྱོད་དག་ཉམས་པའི་རྒྱལ་
ཁབ་དང་། མི་རིགས། ཚོགས་པ་དང་། གང་ཟག་ཕན་ཚུན་བར་གཅིག་གིས་གཅིག་ལ་དྲག་གནོན།
བརྙས་བཅོས། མནར་གཅོད། ཕྲག་དོག །གཡོ་སྒྱུ། རྐུ་འཕྲོག འཛིང་རྩོད་སོགས་སྤྱོད་ངན་སྣ་
ཚོགས་ཀྱིས་འཇིག་རྟེན་ཧྲིལ་བོར་ཁྱབ་པར་གྱུར་བའི་ཚེ་ན་ལོངས་སྤྱོད་རྐྱང་བས་ཕན་པ་ཅི་ཡང་མེད་
དེ། ནོར་རྫས་དང་གོ་གནས་ཕྲན་བུ་རེའི་ཆེད་དུ་བུས་ཕ་དང་། ཕས་བུ་གསོད་པ་སོགས་མི་འོས་པ་
དང་། མི་བདེ་བ་སྣ་ཚོགས་བྱས་ཏེ། ལོངས་སྤྱོད་དག་སྡུག་བསྔལ་གྱི་སྣ་འདྲེན་དུ་གྱུར། ཞེས་དང་།
ཀྲུང་གོའི་གནའ་དུས་ཀྱི་མིང་གྲགས་ཅན་གྱི་བསམ་བློ་བ། ཆབ་སྲིད་པ། སློབ་གསོ་བ་སྐུ་ཞབས་
ཁུང་ཙིས་ཀྱང་། གལ་ཏེ་བྱམས་སེམས་སྐྱོང་བར་བཅའ་མ་ཞིག་ཡིན་ན། དེས་བྱ་བ་ངན་པ་བསྒྲུབ་
མི་སྲིད་དོ། །ཞེས་བཤད་པ་འདིས་ཀྱང་མི་ལ་ངེས་པར་དུ་མེད་མི་རུང་བ་ནི་བསམ་པ་བཟང་བོ་བྱེད་
རྒྱུ་དེ་ཡིན་པར་བསྟན་པ་རེད། དེས་ན་ང་ཚོས་ཅིས་ཀྱང་དཔའ་མི་ཞུམ་པར་ཐབས་བརྒྱ་ཇུས་སྟོང་
གིས། མེས་རྒྱལ་སྲུང་སྐྱོང་། མི་རིགས་དར་རྒྱས། ཞི་བདེ་བརྩོན་ལེན་བྱེད་པའི་དམིགས་ཡུལ་
S5



དཔྱད་རྩོམ་གཅེས་བཏུས།
མངོན་འགྱུར་མ་བྱུང་བར་དུ་མཚམས་མི་འཇོག་ལ་རང་རང་ལ་འཚོ་བའི་གནས་སྟངས་ཡག་པོ་ཞིག་
དང་འཛམ་གླིང་ཞི་བདེ་ངོ་མ་ཞིག་ཡོད་དགོས་ན་སངས་རྒྱས་ཆོས་ལུགས་ལ་བརྟེན་དགོས་པར་མ་
ཟད། ལྷག་བསམ་རྣམ་དག་ཅིག་མེད་མི་རུང་སྟེ། རྗེ་ཐམས་ཅད་མཁྱེན་པས། བསམ་པ་བཟང་ན་ས་
དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་ངན། །ཞེས་པའི་རྨད་དུ་བྱུང་པའི་ལེགས་
བཤད་འདི་སྙིང་ལ་བཅངས་ནས་བདེན་པ་བདེན་དོན་དང་། དྲང་བོ་དྲང་བཞག ཉེ་རིང་ཆགས་སྡང་
སོགས་གཏན་ནས་མི་བྱེད་པར་ཡོད་ཚད་མི་རིགས་དང་རྒྱལ་ཁབ་ཀྱི་ཆེད་དུ་འབུལ་བའི་བསམ་བློ་
ཡང་དག་དང་སངས་རྒྱས་ཆོས་ལུགས་ཀྱི་ངོ་བོ་ངོ་མ་ཤེས་པར་བྱས་ནས། ཡོད་ཚད་རྨོངས་དད་ཀྱི་
ལག་ཆ་ཞིག་གི་གོ་ས་རུ་འཇོག་པའི་བསམ་བློ་རིང་དུ་སྤངས་ཏེ་དངོས་པོའི་གནས་ཚུལ་དང་མཐུན་
པའི་སྐད་ཆ་དང་རྨོངས་དད་ཀྱི་ས་མཚམས་མ་འདྲེས་པར་གྱིས་ཤིག
གསུམ། སངས་རྒྱས་ཆོས་ལུགས་ཚན་རིག་དང་མཐུན་པའི་སྐོར་བཤད་པ།
དེ་ཡང་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་ཏེ་ཕྱི་ནང་གི་དངོས་པོ་ཡོངས་སུ་
རྫོགས་པ་སྔོན་གྱི་ལོ་སྟོང་ཕྲག་གཉིས་དང་ལྔ་བརྒྱ་ལྷག་གི་ཡར་སྔོན་ཏེ་ཕྲ་མཐོང་ཤེལ་ལེབ་ཙམ་ཡང་
མཐོང་དཀའ་བའི་དུས་སུ་འཛམ་གླིང་གི་ཚན་རིག་མཁན་སྟོན་པ་ཐུབ་པའི་དབང་བོས་མཁྱེན་ཞིང་
གཏན་ལ་ཕབ་པས། དེང་དུས་ཀྱི་ཚན་རིག་པ་རྣམས་ཀྱིས་དཔྱོད་པའི་ཡུལ་དུ་བྱེད་པ་འདི་ལགས་ལ།
དེའང་ལུང་རིགས་ཀྱི་ལུས་སྟོབས་རྫོགས་པའི་དྲན་དབང་སྨྲ་བའི་སེང་ཆེན་དག་གིས་དགག་བཞག་
གི་ལམ་ནས་བསྲེག་བཅད་བརྡར་བའི་གསེར་བཞིན་དུ་བརྡར་ཤ་ལེགས་པར་བཅད་དེ་བོད་རང་གི་ངོ་
བོ་མཚོན་པའི་ཡང་དག་པའི་རིག་པའི་གཞུང་ལུགས་ཤིག་ཏུ་ཆགས་འདུག་ཅིང་། དེང་དུས་འཛམ་
གླིང་གི་ཚན་རིག་པ། གསར་བརྗེ་བ། བསམ་བློ་བ། དམག་དོན་པ་སོགས་མཁས་ཆེན་གང་མང་
གིས་གདེང་འཇོག་ཚད་མཐོན་པོ་གནང་བ་དང་། སངས་རྒྱས་ཆོས་ལུགས་ནི་ཚན་རིག་གི་མ་ཡུམ་
ལྟ་བུ་རེད། དེས་ན། མི་སུ་ཞིག་ཡིན་རུང་རིག་གནས་ལག་རྩལ། གཟུགས་དང་ལང་ཚོ། དཔལ་
དང་འབྱོར་བ་ཇི་ལྟར་འཛོམས་ཀྱང་ནང་སེམས་ཀྱི་ཀུན་སློང་གཙང་མ་ཞིག་དང་ལྷག་བསམ་ཁྱད་
36



གངས་ལྗོངས་ཤེས་རིག་ནོར་བུའི་སློབ་གླིང་།
རྒྱུ།
པར་བ་ཞིག་མེད་གཤིས་རང་གི་མི་རིགས་དང་རྒྱལ་ཁབ་ལ་ཕན་གདགས་རྒྱུ་ཕར་ཞོག ཐ་ན་རང་གི་
སྲོག་ཀྱང་ཉེན་ཁ་ལས་ཐར་དཀའ་བ་ནི་མངོན་སུམ་དུ་གྲུབ་ལ། དེ་ལྟ་བུའི་ལྷག་བསམ་ཁྱད་པར་བ་
ཞིག་རྒྱལ་ཁབ་ཅིག་ལ་བཙན་འཛུལ་བྱས་ནས་ལེན་རྒྱུ་དང་། མཐོན་པོ་ཞིག་ལ་ཞུ་བ་བྱས་ནས་སློང་
ཚོང་བ་ཞིག་གི་ལག་ཏུ་ཉོ་རྒྱུ། སྡར་མ་ཞིག་གི་ལག་ཏུ་འཕྲོག་རྒྱུ་གང་ཡང་མེད་འཇིག་རྟེན་གྱི་
བདེ་སྡུག་ཐམས་ཅད་སེམས་ཀྱི་རྗེས་སུ་འབྲང་པར་མ་ཟད་སེམས་ལ་བརྟེན་ནས་བྱུང་བ་ཤ་སྟག་ཏུ་
གསུངས་ཏེ། རྒྱལ་སྲས་ཞི་བ་ལྷས། འདི་ལྟར་འཇིགས་པ་ཐ
རིགས་པ་ཐམས་ཅད་དང་། །སྡུག་བསྔལ་དཔག་
ཏུ་མེད་པ་ཡང་། །སེམས་ལས་བྱུང་བ་ཡིན་ནོ་ཞེས། །ཡང་དག་གསུང་བ་ཉིད་ཀྱིས་བསྟན། །ཞེས་
དང་། ཁོ་བོའི་སློབ་དཔོན་རིན་པོ་ཆེ་ཚུལ་ཁྲིམས་རྒྱ་མཚོ་མཆོག་གིས་སེམས་སེམས་བྱུང་གི་དཔེ་
ཁྲིད་རྒྱས་པ་གནང་སྐབས། སྡུག་བསྔལ་མ་ལུས་པ་བསྐྱེད་པའི་རྩ་བ་ནི་སེམས་ལ་ཐུགས་འདུག་པ་
མ་ཟད། ཐེག་པ་གསུམ་གྱི་ས་ལམ་གྱི་ཡོན་ཏན་མཐའ་དག་དང་། འབྲས་བུ་སངས་རྒྱས་ཀྱི་ཞིང་
དང་སྐུ་ཚེ་མཛད་པ་འཕྲིན་ལས་རྣམས་ཀྱང་རང་རྒྱུ་རྣམ་དཀར་གྱི་དགེ་སེམས་ཁོ་ན་ལས་འབྱུང་
བར་གསུངས་པས་ན་སེམས་འདི་འཁོར་འདས་ཐམས་ཅད་ཀྱི་རྩ་བར་འགྲུབ་བོ། ། ཞེས་གསུངས་
བ་ལྟར་རྒྱབ་ཁབ་དང་མི་རིགས་ལ་ཤ་ཚ་བའི་ལྷག་བསམ་ཁྱད་པར་བ་དེ་ཡང་སེམས་སྟེང་ནས་ཡོང་
དགོས་ལ། དེ་ཡང་སངས་རྒྱས་ཆོས་ལུགས་ལ་ཐོས་བསམ་བྱས་པའི་བརྒྱུད་རིམ་ངེས་ཅན་ཞིག་
གི་ཁྲོད་རང་སེམས་བཟང་བོ་བཟོ་བའི་ཐབས་ལམ་ཉག་གཅིག་ཏུ་འབད་དགོས་ཏེ། བདག་གི་དགེ་
རྒན་རིན་པོ་ཆེས། མཛེས་སྡུག་གི་ཡང་རྩེ་ནི་ནང་སེམས་རྒྱུད་ཀྱི་མཛེས་པ་ཡིན། ཞེས་གསུངས་
སོ། །དེ་ལྟར་རང་བཞིན་ལ་ཞི་བདེ་ངོ་མ་ཞིག་བསྐྲུན་དགོས་ན་རང་སེམས་ངན་པ་དེ་བཟང་བོ་དང་
བཟང་བོ་དེ་ཁྱད་པར་བ་ཞིག་བྱེད་རྒྱུ་ནི་གནད་འགག་གི་ནང་གི་གནད་འགག་ཏུ་མཐོང་ལ། དེའི་
ཐོག་རྒྱ་སྤྱིའི་སྤྱི་ཚོགས་དང་འཛམ་གླིང་མཚན་རིག མི་རིགས་སློབ་གསོའི་ཁ་ཕྱོགས་བཅས་ལ་
སློབ་སྦྱོང་ལེགས་པོ་བྱེད་ཐུབ་ན། མི་དམངས་ཀྱི་བདེ་སྡུགསྤྱི་ཚོགས་ཀྱི་དཔལ་འབྱོར། མི་རིགས་
ཀྱི་དར་རྒུད་སོགས་ལ་བསམ་བློ་མི་གཏོང་རང་གཏོང་ཡིན་ཞེས་ཁོ་བོས་ཚིག་ཐག་བཅད་ནས་སྨྲ་
ཐུབ། དེས་ན་སངས་རྒྱས་ཆོས་ལུགས་ཀྱི་བསམ་པའི་འཛིན་སྟངས། འཛམ་གླིང་མཚན་རིག་གི་
ཁ་ཕྱོགས་བཅས་མཉམ་འབྲེལ་སྒོས་སྤྱི་ཚོགས་དར་སྤེལ་བྱེད་པའི་འོས་འགན་ཆེན་པོ་ང་ཚོ་གཞོན་
87



དཔྱད་རྩོམ་གཅེས་བཏུས།
རབས་པའི་ཕྲག་ཏུ་བབ་ཡོད་ལ། དེང་དུས་དུས་རབས་ཉེར་གཅིག་པ་ཚན་རིག་གི་དུས་རབས་
ཟེར་ནས་གཞུང་ལུགས་དང་ལྟ་བ་བཤད་ཚུལ་གང་ཡང་ཚན་རིག་དང་མཐུན་ན་ཡང་དག་དང་།
ཚན་རིག་དང་མ་མཐུན་ན་ནོར་འཁྲུལ་དུ་འཛིན་པ་མང་བར་སྣང་ལ། དེའི་རྐྱེན་གྱིས་འཛམ་གླིང་
གི་ཚན་རིག་པ་གྲགས་ཅན་རྣམས་ཀྱིས་ཀྱང་སངས་རྒྱས་ཆོས་ལུགས་འདི་ཉིད་དཔྱད་པའི་ཡུལ་དུ་
བཞག་ནས་ཞིབ་འཇུག་བྱེད་དང་བྱེད་མུས་སུ་ཡོད་ཀྱང་། ཁོ་ཚོས་རྫས་ཤུགས་ཁོ་ན་བེད་སྤྱོད་བྱེད་
ཀྱིན་ཡོད་སྟབས་ཕྱི་ནང་གི་དངོས་པོ་གནས་ཚུལ་རགས་པ་ཙམ་ལས་ཕྲ་ཞིང་ཕྲ་བ་རྣམས་རྟོགས་
དཀའ་བར་འདུག་ཅེས་དེང་དུས་ཀྱི་མཁས་དབང་དུ་མའི་དཔྱད་གཏམ་ལས་མཐོང་། འཇར་མན་
པཱ་ཏ་ལེ་ཞེས་པས་ཨི་ཏ་ལིའི་མཁས་ཆེན་ཏུའུ་ཆིས་ལ། བོད་ཀྱི་མཁས་པ་དག་གིས་ས་དབྱིབས་
སྤོ་ལོ་དང་འདྲ་བར་ཁས་མི་ལེན་ཞིང་། གཟའ་སྐར་སྡེར་མ་ཁ་སྦུབས་པ་ལྟ་བུའི་གནས་ངོར་ཆགས་
པའི་སྐོར་ལོག་ཅིག་བཤད་ཀྱིན་འདུག ཁྱེད་ཀྱིས་གཟིགས་ན་ག་འདྲ་རེད་ཅེས་པའི་ལན་དུ། སངས་
རྒྱས་པའི་བཤད་ཚུལ་དེ་བདེན་ཤས་ཆེ། འཛམ་གླིང་གི་ཚན་རིག་པ་ཚང་མས་རང་རང་གི་གཞུང་
ལུགས་ཀྱི་ལྟ་བ་མུ་མཐུད་དུ་བསྒྱུར་དགོས་འདུག མཐའ་འཇུག་བོད་རྒྱུད་ནང་བསྟན་ཆོས་ལུགས་
ཀྱི་གཞུང་ལུགས་ཁོ་ན་འཇིག་རྟེན་གྱི་བདེན་དོན་ཉག་གཅིག་ཡིན་པར་ངོས་ཟིན་པའི་དུས་ཤིག་འོང་
གསུངས། ཞེས་དང་། སྤྱི་ལོ་༡༩༨༥ལོའི་ཟླ་བ་བདུན་པའི་ནང་སུའུ་ལེན་རྒྱལ་ཁབ་ཀྱི་མིས་བཟོས་
འཕུར་གྲུའི་ཁ་ལོ་བས་ཟླ་བའི་ཐག་ཉེར་མཁའ་ལ་འཕུར་བའི་ནམ་མཁའི་མིའི་མཐོ་ཚད་དབྱིན་ཇིའི་
ཁྲི་ཙེ་བརྒྱ་ལྷག་ཡོད་པ་དང་། ལུས་ལ་འོད་འཕྲོ་བ་བརྒྱད་མཐོང་ནས་པར་བརྒྱབ་འདུག་པས། དེ་
ལས་མངོན་པ་མཛོད་སོགས་སུ་ཁམས་གོང་མ་དང་སྐར་མ་སོགས་ཀྱི་སྟེང་ན་ལྷ་ཞེས་པའི་སེམས་
ཅན་འོད་དང་རྫུ་འཕྲུལ་ཡོད་པ་དང་། དེ་དག་གི་ལུས་ཀྱི་མཐོ་ཚད་ཁམས་འོག་མ་ལས་གོང་མ་ཆེ་
ཚུལ། ་དཔེར་ན། རྒྱ་ཆེན་རིགས་བཞི་བའི་ལྷ་རྣམས་ཀྱི་ལུས་ཀྱི་མཐོ་ཚད་རྒྱང་གྲགས་ཀྱི་བཞི་ཆ་སྟེ་
གཞུ་འདོམས་བརྒྱ་དང་ཉེར་ལྔ་དང་། དགའ་ལྡན་པར་རྒྱང་གྲགས་གཅིག་ཡོད་པར་གསུངས་པ་དང་།
མཁའ་དབྱིངས་མཐོན་པོར་རྒྱུ་བའི་མིས་བཟོས་འཕུར་གྲུའི་སྟེང་གི་དུས་ཚོད་གཅིག་ས་སྒང་ཐོག་
གི་ཉིན་ཞག་ཁ་ཤས་དང་མཉམ་པའི་མངོན་སུམ་ལས་རྒྱ་ཆེན་རིགས་བཞི་དང་སུམ་ཅུ་རྩ་གསུམ་
སོགས་ཁམས་གོང་མའི་ཉིན་ཞག་ཁམས་འོག་མ་ལས་རིང་བའི་གསུངས་ཚུལ། འཕགས་པ་ཐོགས་
33



གངས་ལྗོངས་ཤེས་རིག་ནོར་བུའི་སློབ་གླིང་།
མེད་དགའ་ལྡན་དུ་བྱོན་ནས་ཉིན་གཅིག་གི་ཡུན་ལ་བྱམས་ཆོས་གསན་ཏེ་ཕྱིར་བྱོན་དུས་མི་ལོ་ལྔ་
བཅུ་འགོར་ཞེས་པའི་གཏམ་རྒྱུད་དེ་ཚོ་བདེན་པའི་ཤེས་བྱེད་རྙེད་ཅེས་དེང་རབས་མཁས་པའི་ཡང་
རྩེར་སོན་པ་ཨ་ལགས་དོར་ཞི་རིན་པོ་ཆེ་ཚང་གི་《ནང་དོན་རིག་པའི་གཞུང་ལུགས་ཚན་རིག་དང་
མཐུན་མིན་བཤད་པ》ཞེས་པ་ལས་འབྱུང་། གཞན་ཡང་མདོ་ལས་ཀྱང་། འཇིག་རྟེན་གྱི་དབྱིབས་
ནི་ཟླུམ་གཟུགས་ཤིག་ཡིན་པར་གསུངས་པ་ལ། དུས་རབས་བཅོ་ལྔ་བའི་སྟོད་དེ་སྤྱི་ལོ་གཅིག་སྟོང་
ཉིས་བརྒྱ་རྩ་གཅིག་ལོར་སི་པ་ནེ་ཞིའི་ཚན་རིག་བརྟག་དཔྱད་རུ་ཁག་ཅིག་འཕུར་གྲུར་བསྡད་ནས་
འཛམ་གླིང་ལ་སྐོར་བ་གཅིག་བརྒྱབ་ཏེ་འདྲ་པར་གྱི་གཟུགས་རིས་ནི་ཟླུམ་པོར་མཐོང་བས་ད་གཟོད་
འཛམ་གླིང་གི་ས་དབྱིབས་ཟླུམ་པོར་ཚན་རིག་པ་སྤྱིས་ཁས་བླངས་པ་དང་། ཉེ་ཆར་ཨ་རིས་མིས་
བཟོས་རྒྱུ་སྐར་སྟེང་ནས་པར་བླངས་པ་ལས་མེ་སྐར་ཏེ་གཟའ་ལྷག་པའི་སྟེང་ན་ཤིན་ཏུ་ཆེ་བའི་རྡོ་སྐུ་
དང༌། མཆོད་རྟེན་ཟུར་གསུམ་ལྟ་བུ་དང་། མཁར་གཞིས་རྙིང་བའི་ཤུལ་སོགས་ཡོད་པར་སྣང་ལ།
དེ་ལས་སྐར་མ་སོགས་ཀྱི་སྟེང་ན་ཞིང་ཁམས་དང་སེམས་ཅན་ཡོད་པ་དང་། འཇིག་རྟེན་ལ་གྲངས་
མེད་ཅིང་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཡོད་པར་གསུངས་པ་ཡང་སངས་
རྒྱས་པའི་འོལ་ཚོད་མིན་པར་ར་སྤྲོད་བྱས། སྤྱིར་འཛམ་གླིང་ཡོངས་ལ་ཚན་རིག་ཉིན་རེ་ནས་ཉིན་
རེར་དར་རྒྱས་སུ་ཕྱིན་པའི་དུས་རབས་འདིར་མཐོང་མ་མྱོང་བའི་ལྟད་མོ་དང་། ཐོས་མ་མྱོང་བའི་
གཏམ་རྒྱུད་སྣ་ཚོགས་ཚན་རིག་པ་རྣམས་ཀྱིས་རྫས་འགྱུར་གྱི་ནུས་པ་ཤུགས་ཆེན་དུ་བཀོལ་ནས་ཧ་
ཅང་ལྐོག་གྱུར་གྱི་གསང་བ་ཁྱད་པར་གཞི་རྟོགས་སོང་སྙམ་ནས་ཧ་ལས་ཀྱིན་འདུག་མོད། ཡོད་ཚད་
སྟོན་པ་བཅོམ་ལྡན་འདས་ཀྱིས་ལོ་ཉིས་སྟོང་ལྷག་གི་སྔ་རོལ་ཏུ་དངོས་པོ་རང་རང་གི་གནས་ཚུལ་དང་
མཐུན་པར་ཐག་བཅད་ཟིན་པ་ཤ་སྟག་ཏུ་སྣང་ཞིང་། བདག་གི་དགེ་རྒན་རིན་པོ་ཆེ་བཛྲ་ཚུལ་ཁྲིམས་
མཆོག་གིས་ཀྱང་། དེང་སྐབས་ཚན་རིག་འཕེལ་རྒྱས་ཀྱི་ཁ་ཕྱོགས་ཅུང་མྱུར་བས་ཡོད་ཚད་ཚན་
རིག་གིས་ཐད་གཅོད་པ་དང་། ཚན་རིག་དང་མ་མཐུན་ན་ནོར་འཁྲུལ་ལམ་རྨོངས་དད་དུ་ཁས་ལེན་
པ་ནི་མང་དུ་མཆིས་མོད། ཁོ་བོས་བལྟས་ན་སངས་རྒྱས་ཆོས་ལུགས་ལ་ཚན་རིག་གིས་དཔྱད་
པ་ལས། ཚན་རིག་སངས་རྒྱས་ཆོས་ལུགས་ཀྱི་དཔྱོད་པའི་ཡུལ་དུ་བཞག་ན་དགེ་མཚན་མང་
དུ་མཐོང་ངོ་། །ཞེས་སློབ་ཁྲིད་སྐབས་རྒྱུན་དུ་གསུངས་པ་ཡང་། དབྱིན་ཇིའི་མཁས་ཆེན་ལུ་ཏོན་
B3



དཔྱད་རྩོམ་གཅེས་བཏུས།
གྱིས། དེང་སྐབས་ཚན་རིག་དང་མཚན་ཉིད་རིག་པ་ཤིན་ཏུ་དར་རྒྱས་སུ་ཕྱིན་པའི་དུས་ཡིན་ཡང་།
ཁོ་ཚོས་ཤེས་པའི་བདེན་དོན་རྣམས་སངས་རྒྱས་ཆོས་ལུགས་དང་ཆ་འདྲ་ཞིང་། དེ་ལས་བརྒལ་
མི་ཐུབ་པར་མ་ཟད། སངས་རྒྱས་ཆོས་ལུགས་ལ་དེ་ལས་ཀྱང་ཟབ་པ་དང་རྒྱ་ཆེ་བའི་གནས་ཡོད་
དོ། །ཞེས་བཤད་པ་དང་དགོངས་དོན་དངོས་སུ་མཐུན་ནོ ། །ད་དུང༌། 《ཚན་རིག་པ་ཞིག་གིས་
སངས་རྒྱས་ཆོས་ལུགས་ལ་ཞིབ་འཇུག་བྱས་པའི་སྙན་ཞུ》ཞེས་པའི་ནང་དུ་ཡང་། སའི་གོ་ལ་འདི་
ནས་འཇིག་རྟེན་གྱི་ཁམས་དུང་ཕྱུར་ཁྲི་བཅུའི་ཕ་རོལ་ན་སངས་རྒྱས་འོད་དཔག་མེད་ཀྱི་ཞིང་ཁམས་
བདེ་བ་ཅན་ཡོད་པར་བདེ་ལྡན་ཞིང་མདོ་བརྒྱ་འགྱུར་ལས་གསུངས་པ་རེད། སྔོན་ཆད་གནམ་རིག་
པ་ཚོས་ཚོད་དཔག་བྱས་པ་ད་ལྟ་ཚད་མཐོན་པོའི་གནམ་རིག་རྒྱང་མཐོང་གི་སྟོབས་ཀྱིས་རྩིས་མེད་
དུ་བཏང་སྟེ་འཇིག་རྟེན་ལ་མུ་མེད་པར་བྱས་པས་སངས་རྒྱས་ཆོས་ལུགས་དང་གནམ་རིག་པ་ཚོའི་
མཐོང་ཚུལ་མཐུན་པར་བསྟན་པའི་རྒྱབ་རྟེན་དུ་བཟུང་ཆོག་གོ། །གཞན་ཡང་ལས་རྒྱུ་འབྲས་དང་སྐྱེ་
བ་སྔ་ཕྱི་སོགས་ཡོད་པར་གསུངས་པ་ཡང་ཚན་རིག་དང་ཤིན་ཏུ་མཐུན་པར་མ་ཟད་རང་གི་སྐྱེ་བ་སྔ་
མ་དྲན་ཏེ་སྔ་མའི་ཕ་མ། བུ་ཕྲུག་སོགས་ཀྱི་མིང་དང་བཅའ་ལག་སོགས་ངོས་བཟུང་བའང་མང་བོ་
འདུག་ཀྱང་མཁན་ཆེན་ཚུལ་ཁྲིམས་བློ་གྲོས་མཆོག་གིས་མཛད་པའི《སྐྱེ་བ་སྔ་ཕྱིའི་རྣམ་བཞག་སྲིད་
པ་གསལ་བའི་མེ་ལོང》ཞེས་པའི་ནང་དུ་རྒྱས་པར་བཤད་ཡོད་པས་འདིར་མང་དུ་མི་སྤྲོ་ལ། དཔེ་
གཅིག་བཞག་ནས་བཤད་ན། སྐྱབས་རྗེ་གཡེར་གཤོང་ཆེ་བ་རིན་པོ་ཆེ་ངེད་དགོན་པར་ཕེབས་ནས་
བཀའ་ཆོས་ཤིག་གནང་སྐབས་སུ་འདི་ལྟར་གསུངས་མྱོང་། ཁྱེད་སྐྱ་སེར་ཕོ་མོ་སུ་ཡིན་ཡང་སྐྱེ་བ་སྔ་
ཕྱི་དང་ལས་རྒྱུ་འབྲས་ཡོད་པར་ཡིད་ཆེས་བརྟན་པོ་བྱེད་རྒྱུ་ཤིན་ཏུ་གལ་ཆེ། སྐྱེ་བ་སྔ་ཕྱི་དང་ལས་
རྒྱུ་འབྲས་ཡོད་པར་ཁས་ལེན་པ་ནི་བདག་ཅག་གི་སྟོན་པ་བཅོམ་ལྡན་འདས་ཀྱི་གསུང་རྒྱུ་མཚན་དུ་
བྱས་ནས་ཡོད་པར་འཛིན་པ་ནི་གཏན་ནས་མིན་ཏེ། ཉེ་ཆར་ངེད་སྡེ་བའི་རྒན་མོ་ཞིག་ཚེ་ལས་འདས་
ཁར་མོའི་བུས་ཨ་མའི་སྐྱེ་བ་ཕྱི་མ་འཚོལ་ཕྱིར་ཨ་མའི་མཆན་འོག་ཏུ་ཡི་གེ་གསལ་བོ་ཞིག་བྲིས་རྗེས་
མོ་ཚེ་ལས་འདས་རྗེས་སུ་ཁོ་ཚང་གིས་ཕག་ཅིག་བཤས་པའི་མཆན་འོག་ཏུ་སྔོན་གྱི་ཡི་གེ་གསལ་
བོར་འདུག་པས་ཨ་མའི་སྐྱེ་བ་ཕྱི་མ་ཡིན་པར་ངོས་ཟིན་ནས་ཕག་རོ་ས་འོག་ཏུ་སྦས་པ་སོགས་མིག་
མཐོང་ལག་ཟིན་ཡིན་པས། སྐྱེ་བ་སྔ་ཕྱི་དང་ལས་རྒྱུ་འབྲས་ཡོད་ཟེར་བ་ནི་རྨོངས་དད་དང་གཞན་གྱི་
3



གངས་ལྗོངས་ཤེས་རིག་ནོར་བུའི་སློབ་གླིང་།
ཟེར་སྒྲོས་ཀྱི་རྗེས་སུ་འབྲངས་པ་ཞིག་གཏན་ནས་མིན་ནོ་ཞེས་གསུངས་པ་ཁོ་བོས་དངོས་སུ་ཐོས་སོ། །
བདག་གི་དགེ་རྒན་རིན་པོ་ཆེས། སངས་རྒྱས་ཆོས་ལུགས་ཁས་མི་ལེན་ཡང་གནས་ལུགས་ཁས་
ལེན་ཟེར་མཁན་དག་གིས་སངས་རྒྱས་ཆོས་ལུགས་ཞེས་པ་གནས་ལུགས་ཡང་དག་ཅིག་ཡིན་པ་
མ་གོ་བར་ཟད་དོ། །ཞེས་གསུངས་པ་ལྟར་སངས་རྒྱས་ཆོས་ལུགས་ནི་ཡང་དག་པའི་གནས་ལུགས་
ཤིག་རེད་ཅེས་བཤད་ཆོག་པས། གནས་ལུགས་ངོ་མ་ལ་བློ་འགེལ་བ་ཞིག་ཡིན་ཕྱིན་སངས་རྒྱས་
ཆོས་ལུགས་ལ་ངན་སྨྲས་ཅི་ཙམ་བྱས་ཀྱང་རང་ཉིད་ཀྱི་གླེན་རྟགས་ཕྱི་རུ་མངོན་ལས་ནང་བའི་ཆོས་
ལུགས་ལ་ཁབ་རྩེ་ཙམ་གྱི་གནོད་པ་ཡང་འབྱུང་བར་དོགས་མི་དགོས་སོ། །
བཞི་བ། སངས་རྒྱས་ཆོས་ལུགས་དར་རྒྱས་སུ་སོང་བས་བོད་ཀྱི་སྤྱི་ཚོགས་གོང་འཕེལ་
བྱུང་ཚུལ་བཤད་པ།
དེ་ཡང་བོད་རྒྱལ་གདུང་རབས་ཉེར་བརྒྱད་པ་ལྷ་ཐོ་ཐོ་རི་དགུང་གྲངས་དྲུག་ཅུའི་དུས་སུ་སྤང་ཀོང་
ཕྱག་རྒྱ་བ་དང་མདོ་སྡེ་ཟ་མ་ཏོག་སོགས་ཕོ་བྲང་ནང་དུ་མཆོད་པ་དང་བཅས་ཏེ་བཞུགས་སུ་གསོལ་ཞིང་།
བོད་དུ་སངས་རྒྱས་ཀྱི་བསྟན་པ་རིན་པོ་ཆེ་ཉི་མ་བཞིན་ཤར་བའི་རྟེན་འབྲེལ་དང་བོ་འགྲིགས་སོ། །དེ་ནས་
བོད་རྒྱལ་གདུང་རབས་སོ་གསུམ་པ་བོད་རྒྱལ་སྲོང་བཙན་སྒམ་པོའི་འཁྲུངས་ལོར་བཞེད་པ་མི་མཐུན་པ་
ཡོད་ཀྱང་ཡོངས་གྲགས་ལྟར་ན་སྤྱི་ལོ་༦༡༧སྟེ་མེ་གླང་ལོར་ཡབ་གནམ་རི་སྲོང་བཙན་དང་ཡུམ་ཚེ་སྤུང་
བཟའ་གཉིས་ཀྱི་སྲས་སུ་སྐུ་འཁྲུངས། བོད་ཀྱི་འཕྲུལ་བློན་མཛངས་མི་བདུན་གྱི་བཞི་བ་ཐོན་མི་སམ་བྷོ་ཊ་
རྒྱ་གར་དུ་ཡི་གེ་སློབ་པར་མངགས། རྒྱལ་བོ་འདིས་རྒྱ་བཟའ་དང་བལ་བཟའ་བཙུན་མོར་བསུས། ར་ས་
འཕྲུལ་སྣང་གི་གཙུག་ཁང་དང་ར་མོ་ཆེ་ཞེས་པའི་གཙུག་ལག་ཁང་བཞེངས། གཞན་ཡང་། མི་ཆེན་གྱི་བུ་
རྣམས་ཡོན་ཏན་སློབ་ཏུ་བཏང་སྟེ་རྒྱ་ནག་ཡུལ་ནས་ཆོས་དང་སྨན་རྩིས། སྒྱུ་རྩལ། དཔལ་འབྱོར་སོགས་
ཀྱི་སྲོལ་རྒྱུན་སྣ་ཚོགས་བོད་དུ་དྲངས། བོད་ཁམས་དར་ཞིང་རྒྱས་པར་གྱུར་ཅེས་བོད་རྒྱ་ཚིག་མཛོད་
ཆེན་མོར་གསལ། ད་དུང་མི་ཆོས་གཙང་མ་བཅུ་དྲུག་གི་ཁྲིམས་སྟེ་མི་དགེ་བ་བཅུ་སྤོང་བའི་སྟེང་དུ། མ་
ལ་མར་འཛིན་པ། ཕ་ལ་ཕར་འཛིན་པ། དགེ་སྦྱོར་དང་བྲམ་ཟེ་ལ་དགེ་སྦྱོང་བྲམ་ཟེར་འཛིན་པ། རིགས་ཀྱི་
9.



དཔྱད་རྩོམ་གཅེས་བཏུས།
རྒན་རབས་ལ་བཀུར་བར་བྱ་བ། དྲིན་དུ་གཟོ་བ། གཞན་ལ་ངན་གཡོ་སྤངས་པ་སྟེ་མི་ཆོས་གཙང་མ་བཅུ་
དྲུག་གི་ཁྲིམས་བཅས་པས་ཆོས་སྲིད་གང་ཐད་ནས་ཀྱང་འགྲན་ཟླ་བྲལ་བའི་སྟོབས་ལྡན་རྒྱལ་ཁབ་ཅིག་ཏུ་
གྱུར་ཡོད་པ་ནི། ཇི་སྐད་དུ། ཡོན་ཏན་ཀུན་གྱི་གཞི་མ་བྲིས་ཀློག་གིས། །བོད་ཡུལ་རྨོངས་པའི་མུན་པ་
ཀུན་བསལ་ཏེ། །ཆོས་དང་སྲིད་ཀྱིས་རྒྱལ་ཁམས་བདེ་བར་མཛད། །ཅེས་གསུངས་པ་ལྟར་ཤེས་རིག་
འཕེལ་བའི་སྟོབས་ཀྱིས་ཆོས་སྲིད་ཀྱི་བྱ་བ་ཡང་དར་རྒྱས་ཆེན་པོ་བྱུང་ཡོད་པ་ནི་སྨྲོས་མ་དགོས་སོ། །
དེ་ལྟར་བོད་ཀྱི་རྒྱལ་བོ་རྣམས་དང་ལོ་ཙཱ་བ་དག་གི་བཀའ་དྲིན་གྱིས་བོད་ཀྱི་དགོན་སྡེ་ཁག་དང་སྤྱི་ཚོགས་
སོ་སོ་རུ་བོད་རང་གི་ངོ་བོ་མཚོན་པའི་རིག་པའི་གཞུང་ལུགས་དང་ལྷག་པར་ནང་བསྟན་ཤེས་རིག་གི་
བདུད་རྩིའི་ཟེགས་མ་རྨོངས་པའི་མུན་པ་གཞོམ་པའི་གཉེན་པོ་དང་འཛམ་གླིང་ཞི་བདེ་བསྐྲུན་པའི་གཉེན་
གཅིག་ཏུ་ཤར། གཞན་ཡང་བོད་རྒྱལ་གདུང་རབས་སོ་དགུ་བ་མུ་ནེ་བཙན་པོའི་སྐུ་རིང་ལ་མི་སེར་གྱི་
དབུལ་ཕྱུག་ཆ་མི་མཉམ་པ་དང་། དབུལ་བོ་རྣམས་ཧ་ཅང་སྡུག་བསྔལ་བ་རྒྱལ་བོས་ཐུགས་ཀྱིས་མ་བཟོད་
པར་འབངས་ལ་སྦྱིན་གཏོང་རྒྱ་ཆེར་མཛད་ནས་དབུལ་ཕྱུག་ལན་གསུམ་བསྙམས་པ་ཡང་བོད་ལ་ཐུན་
མོང་མ་ཡིན་པའི་བསམ་བློ་དང་སྙིང་རྗེ་ཡོད་པས་རེད་ཅེས་རྒྱལ་ཁབ་ཕྱི་ནང་ཀུན་ཏུ་མཐོང་ཆེན་བྱེད་བཞིན་
ཡོད་པ་དང་། དེ་ལྟ་བུའི་དབུལ་ཕྱུག་ཆ་སྙོམ་པའི་ལུགས་སྲོལ་ཐོག་མར་བོད་དུ་དར་བ་དང་། དེ་འདྲའི་
རིག་པ་ཐོག་མར་བོད་ཀྱིས་དྲན་པས་བོད་མི་རིགས་ལ་གཞན་ལ་ངོམ་ཆོག་པའི་བསམ་བློ་ཡོད་ཅེས་ཧྲང་
ཧེའི་རྩོམ་བསྡུས་ཚགས་པར་སྟེང་བཀོད་འདུག་ཅེས་སློབ་དཔོན་རིན་པོ་ཆེ་དམུ་དགེ་བསམ་གཏན་ཚང་གི་
ཞལ་རྒྱུན་ལས་ཐོས། དེང་སྐབས་རྒྱལ་ཁབ་ཀྱི་ཞབས་འདྲེན་མི་རིགས་ཀྱི་བླ་བཙོང་མཁན་ཁག་ཅིག་གིས་
སྲོང་བཙན་སྒམ་པོས་བོད་ཡིག་གསར་བཟོ་དང་ནང་ཆོས་དར་སྤེལ་བྱས་པ་ནི་གླང་ཆེན་སྟོང་གིས་མི་ཐག་
པའི་ནག་ཉེས་ཀྱི་ཁུར་བོ་དང་། ཨུ་དམ་བཙན་དཔལ་རྡོར་གྱིས་བཀྲོངས་བ་ནི་མི་རིགས་ཉམས་རྒུད་དུ་
འགྱུར་བའི་རྐྱེན་ངན་ཀྱི་སྔ་ལྟས་ཡིན་ཞེས་འཛེར་རོ། །ཁྱེད་དང་ཁྱེད་ཀྱི་རྗེས་འཇུག་རྣམ་པས་ཉོན་དང་ནང་
ཆོས་ནང་ཆོས་ཟེར་ཡང་ནང་ཆོས་ཀྱི་རྩ་བ་ནི་ཞི་བདེ་ཡིན་ལ། མི་རིགས་མི་རིགས་ཟེར་ཡང་མི་རིགས་
ཀྱི་རྩ་བ་ནི་སྐད་དང་ཡི་གེ་ལ་ཐུག་འདུག་གོ། །དེས་ན་ཞི་བདེ་མེད་པའི་མི་རིགས་ལ་འཕེལ་རྒྱས་མེད་ལ།
སྐད་ཡིག་མེད་པའི་མི་རིགས་ནི་སྟོན་དུས་ཀྱི་མེ་ཏོག་འབའ་ཞིག་གོ་ཞེས་བཤད་ན་ལན་ཇི་ལྟར་འདེབས།
དང་བོ་གྲུབ་སྟེ། སྙིང་རྗེ་དང་བྲལ་བ། ལས་རྒྱུ་འབྲས་མི་བརྩི་བ། དགེ་སྡུག་གི་ཁྱད་པར་མི་འབྱེད་པ།
92



གངས་ལྗོངས་ཤེས་རིག་ནོར་བུའི་སློབ་གླིང་།
དྲིན་ལ་དྲིན་དུ་མི་བཟོ་བ། རང་ཉིད་གཅིག་བུའི་ཁེ་ཕན་དང་བདེ་སྐྱིད་ཀྱི་ཆེད་དུ་རྡུལ་ཕྲན་གྱི་མཚོན་ཆ་
བཟོ་བ་སོགས་བླུན་རྒན་དེ་དག་གི་བསམ་བློར་ལྟོས་དང་རྒྱལ་ཁབ་དང་རྒྱལ་ཁབ་ཀྱི་བར། མི་རིགས་དང་
མི་རིགས་ཀྱི་བར་ལ་དཀྲུག་ཤིང་འཕངས་ནས་མ་མཐའ་ཕྱིའི་དཔལ་ཡོན་ཙམ་ཡང་ཡར་རྒྱས་སུ་འགྲོ་ཐུབ་
ཀྱིན་མེད་པ་མངོན་སུམ་ཡིན་ན། ཞི་བདེ་ཐོབ་པའི་དགོས་པ་མེད་དོ་ཞེས་གང་དུ་སྨྲ་ཕོད། ད་དུང་བདག་
གི་དགེ་རྒན་རིན་པོ་ཆེས་ཀྱང་། འོན་ཀྱང་ཉེ་བའི་ལོ་ཤས་ཀྱི་རིང་གི་ཉམས་མྱོང་ལ་དཔག་ན་ང་ཚོ་ལ་ཡར་
རྒྱས་མེད་པའི་རྒྱུ་རྐྱེན་སྣ་ཚོགས་ཡོད་མོད། ནང་ཁུལ་ཀྱི་མཐུན་སྒྲིལ་ཞན་པ་འདི་འགལ་རྐྱེན་ཀྱི་གཙོ་བོའི་
ནང་གི་གཙོ་བོ་ཞིག་ཏུ་སྨྲ་བཏུབ་སྟེ། ཞེས་དང་། དཔེར་ན་མི་རིགས་ནང་ཁུལ་དུའང་ཆོས་ལ་དད་མིན་
གཉིས་ཀྱི་འཐབ་འཛིང་། ཆོས་གྲྭ་དང་སློབ་གྲྭ་གཉིས་ཀྱི་ལ་རྒྱ། སྲོལ་རྒྱུན་པ་དང་གསར་གཏོད་པ་གཉིས་
ཀྱི་རྩོད་པ། དབུས་གཙང་བ་དང་ཨ་མདོ་བ་གཉིས་ཀྱི་རང་ཚུགས་སོགས་ནང་འགལ་ཀྱི་འཁོར་ལོ་ངོམས་
མེད་དུ་བསྐོར་བའི་ཕྱིར་རོ། །ད་དུང་ཚོད་འཛིན་མེད་པར་མུ་འཐུད་དུ་འདི་ལྟར་འཁོར་ན། མ་འོངས་པར་
འབྱོར་ཕྱུག་ལྡན་པའི་བོད་ཀྱི་སྤྱི་ཚོགས་ནི་རེ་སྨོན་དང་རྨི་ལམ་གྱི་བག་ཆགས་ཙམ་ལས་འོང་རྒྱུ་མེད་དོ། །
ཞེས་གསུངས་སོ། ད་དུང་སྐུ་ཞབས་གངས་འཚོས་བྲིས་པའི་དཔྱད་བརྗོད་ཅིག་ཏུ། དེང་སྐབས་
ཁ་ཡོད་ཡོད་ཚང་མས་སྒྲོག་བཞིན་པའི་བསམ་པའི་དཔལ་ཡོན་ཟེར་བ་ཡང་ནང་ཆོས་ཀྱི་དགོངས་
དོན་སྟེང་ནས་དར་སྤེལ་གཏོང་ཐུབ་ན་སྤྱི་ཚོགས་ལྷིང་འཇགས་དང་འཚེ་མེད་ཞི་བདེ་ཡི་སྣང་ཚུལ་
སྤྲོ་ལྷང་ངེ་ཞིག་འབྱུང་ཐུབ་པ་གོར་མ་ཆག་གོ། །ཞེས་བཤད། གཞན་ཡང་། འཛམ་གླིང་གི་ཚན་
རིག་པ་གྲགས་ཅན་སྟོང་གཅིག་དང་དྲུག་བརྒྱ་ལྷག་གིས་བརྩམས་ཤིང་དེང་སྐབས་རྒྱ་ཡིག་ཏུ་
བསྒྱུར་ཡོད་པའི་དེབ་ཅིག་ཏུ་ནང་དུའང་མ་འོངས་པར་འཛམ་གླིང་མྱུར་སྐྱོབ་བྱེད་པའི་སྨན་མཁན་དང་།
འཇིག་རྟེན་ཞི་བདེ་ཡོངས་བའི་ཐབས་ལམ་སྩོལ་བའི་ས་མཁན་ཉག་གཅིག་ཡོད་ན་དེ་ནི་སངས་རྒྱས་
ཆོས་ལུགས་ཁོ་ནས་སྟེང་དུ་འབབ་པ་ལྟ་བུར་བཤད་ཡོད་ཅེས་དགེ་རྒན་རིན་པོ་ཆེ་ཚུལ་ཁྲིམས་རྒྱ་
མཚོས་སྐྱབས་ཁྲིད་གནང་སྐབས་གསུངས། གོང་གི་གཉིས་པ་གྲུབ་སྟེ། སྤྱི་ཚོགས་ལ་གནམ་ས་བླ་
འོག་བསྒྱུར་བ་ལྟ་བུའི་འཕོ་འགྱུར་དང་གླང་ཆེན་སྟོང་གིས་མི་ཐེག་པའི་རྒུད་པ་ཅི་བྱུང་ཡང་དཔྲལ་བའི་
མིག་དང་ཁོག་པའི་སྙིང་བཞིན་བསྲུང་དགོས་པ་ནི་རང་གི་སྐད་དང་ཡི་གེ་ཁོ་ན་ཡིན། ད་དུང་མི་རིགས་
ཤིག་ལོ་རྒྱུས་ཐོག་ཡུན་རིང་གནས་དགོས་ན། སྔོན་ལ་མི་རིགས་དེའི་སྐད་དང་ཡི་གེ་གོང་འཕེལ་དུ་
3



དཔྱད་རྩོམ་གཅེས་བཏུས།
གཏོང་དགོས། གལ་ཏེ་མི་རིགས་ཤིག་རྩ་མེད་དུ་གཏོང་དགོས་ན། སྔོན་ལ་མི་རིགས་དེའི་སྐད་ཡིག་
མེད་པར་བཟོས་ན་མི་རིགས་དེ་རང་བཞིན་གྱིས་མེད་པར་གྱུར་འགྲོ་ཅེས་པའི་ལེགས་བཤད་འདི་ལས་
ལྷག་པའི་རྒྱབ་བསྟེན་འཚོལ་བའི་ངལ་བ་བྱེད་མི་དགོས་པས་རང་མི་རིགས་རྩ་མེད་དུ་གཏོང་འདོད་ཀྱི་
ཀུན་སློང་ངན་པ་དང་། གཉོམ་ལག་མ་རྒྱས་པའི་བྱིས་པའི་བསམ་བློ་དག་སྤ་བཀོང་བར་བྱས་ནས་སྨྱོན་
པའི་ལབ་བརྡོལ་གྱི་སྐད་ཆ་མཚམས་ཞོགས་ལ། རེ་ཞིག་ཁ་རོགས་གེར་བླུན་པོའི་བརྟུལ་ཞུགས་བཟུང་
ན་ཧ་ཅང་མཛེས་སོ། །སྔོན་སངས་རྒྱས་ཆོས་ལུགས་བོད་དུ་མ་དར་གོང་དམར་མཆོད་ཀྱི་སྲོལ་ཆེས་
ཆེར་དར་ཞིང་། རྟ་ནོར་ལུག་གསུམ་སོགས་གསོན་པོར་མེར་བསྲེགས་པ། མི་ཤི་བའི་དགེ་རྩར་ཡང་
སེམས་ཅན་མང་པོ་བསད་ནས་དམར་མཆོད་བྱེད་པ་སོགས་སྙིང་རྗེ་དང་བྲལ་བའི་ལག་ལེན་ངན་པ་
ཞིག་ས་ཁྱབ་རྡོ་ཁྱབ་ཏུ་སོང་བས་རིམ་བཞིན་ཞི་བདེ་སྒོ་མོ་ཡོངས་སུ་འགགས། དེ་བས་ཁྱིམ་མཚེས་
དང་ཁྱིམ་མཚེས་མ་མཐུན། སྡེ་བ་དང་སྡེ་བ་མ་མཐུན། མི་རིགས་དང་མི་རིགས་མ་མཐུན་པར་འཁྱུག་
ལོང་བྱུང་བའི་རྐྱེན་གྱིས་གནས་གཅིག་ཏུ་མ་འཆམས་པར་ཁ་འཐོར་དགུ་འཐོར་དུ་སོང་བས་ལ་ལས་རི་
འགོར་གནས་བཅོལ་ལ་ལས་བྲག་ཕུགས་དང་ནགས་ཚལ་ལ་སོགས་པར་སྐྱབས་བཅོལ་ཏེ་འཇིགས་
རུང་གི་གཡུལ་འཁྲུག རང་བྱུང་གི་འཇིགས་སྐྲག་སོགས་ཀྱིས་ཉིན་མཚན་ཁོར་མོ་ཡུག་ཏུ་གཙེས་པས་
མཐར་ཐུག་གི་བདེ་སྐྱིད་ཅིག་ལྟ་ཅི། མ་མཐའ་སྲོག་ཀྱང་ཉེན་ཁ་ལས་བཟློག་མ་ཐུབ་པའི་ཆག་འཇིག་
རབ་དང་རིམ་པ་བྱུང་བ་ནི་སྔོན་གྱི་ལོ་རྒྱུས་དག་ལས་ཤེས་ནུས་ལ། དེའི་རྗེས་ཆོས་རྒྱལ་སྲོང་བཙན་
སྒམ་པོས་རྒྱལ་ཁབ་བཅོས་སྒྱུར་བྱེད་པའི་འགོ་བཙུགས་ཏེ། མི་ཆོས་གཙང་མ་བཅུ་དྲུག་གི་ཁྲིམས་
སོགས་ལག་ལེན་དུ་བསྟར་བས་སྔོན་གྱི་ལུགས་སྲོལ་ངན་པ་རྣམས་ཡུན་གྱིས་ནུབ་ཅིང་། བྱམས་
དང་སྙིང་རྗེ་གཞི་རྩ་བྱེད་པའི་ཡ་རབས་ལུགས་མཐུན་གྱི་ཁྲིམས་ལུགས་གསར་བ་ཞིག་གི་དབུ་ཚུགས་
སོ། །དེ་ནས་རིམ་བཞིན་བོད་བྱིངས་ཀྱི་བསམ་བློ་ལའང་ནང་བསྟན་ཤེས་རིག་གིས་བཅོས་སྒྱུར་དང་།
ནང་བསམ་པའི་འཛིན་སྟངས་ཇེ་མཐོར་བཏང་སྟེ་དགེ་བ་བཅུའི་ཁྲིམས་ལུགས་ལས་མི་བརྒལ་བའི་འདུ་
ཤེས། གང་འདོད་ཀྱིས་གཞན་གྱི་སྲོག་མི་གཅོད་པ་དང་འཚེ་བ་མི་བྱེད་པའི་དགེ་སེམས་སོགས་ཀྱི་
རྩིས་ཟིན་པས་བོད་མི་རིགས་ཀྱི་བསམ་བློ་དང་རིག་གནས་ཞེས་གཞན་ལ་ངོམ་ཆོག་པའི་ནོར་བུ་ལག་
ཏུ་ཐོབ་པ་འདི་སངས་རྒྱས་ཆོས་ལུགས་ཀྱིས་བསྐྲུན་པའི་དགེ་མཚན་ཁོ་ནར་སྨྲ་བར་འདོད་དོ། །ད་དུང་།
༡



གངས་ལྗོངས་ཤེས་རིག་ནོར་བུའི་སློབ་གླིང་།
སློབ་དཔོན་ཐོན་མི་སམ་བྷོ་ཊས་སྐུ་ངལ་དང་དཀའ་ཚེགས་ལ་མ་འཛེམ་པར་རི་ཆུ་སྟོང་ཕྲག་རྡོ་
རྡོག་
གཞལ་ནས་བོད་ཀྱི་ཡི་གེ་གསར་དུ་བཟོས་པས་གངས་རིའི་ལྗོངས་ཀྱི་སྨག་རུམ་སྟུག་པོ་མ་ལུས་
ཅིག་ཆར་བསལ་བ་དང་རྒྱ་གར་གྱི་བསྟན་བཅོས་བྲག་རིའི་ཚུལ་དུ་བརྩིགས་ཡོད་པ་རྣམས་བོད་
ཡིག་ཏུ་བསྒྱུར། བོད་རང་གི་སྐད་བརྡ་དང་མཐུན་པའི་བརྡ་སྤྲོད་པའི་བསྟན་བཅོས་བརྒྱད་མཛད་
པ་སོགས་བོད་ཀྱི་ཆོས་རྒྱལ་དང་ལོ་པཎ་དག་གི་སྐུ་དྲིན་ནི་བྲིས་ན་གླང་ཆེན་གྱི་རྒྱབ་ཁལ་ལོངས།
བཤད་ན་མི་ཚེ་གཅིག་ལ་ཚར་རྒྱུ་མེད་པ་ཡོད་མོད་ཀྱང་རེ་ཞིག་ཡིག་ཚོགས་བསྐྱུང་ཕྱིར་འདིར་མ་
བྲིས་སོ། །ཉེ་རབས་ཀྱི་ཆ་ནས་ཅུང་བཤད་ན། འཇིགས་མེད་རྒྱལ་མཚན་སྒེར་བཙུགས་སློབ་གྲྭ་
ཞེས་པའི་གངས་ལྗོངས་ཀྱི་སྐྱབས་སུ་འཁྲུངས་པའི་སློབ་གླིང་འདི་ཉིད་འཛུགས་པ་བོ་སློབ་དཔོན་རིན་
པོ་ཆེ་འཇིགས་མེད་རྒྱལ་མཚན་མཆོག་གི་རྨ་ཀླུང་སྔོན་མོའི་སྟོད་རྒྱུད་མགོ་ལོག་རྨ་ཆེན་རྫོང་རྟ་བོར་
ཞང་དུ་སྤྱི་ལོ་༡༩༦༤ལོར་འཁྲུངས་ཤིང་། དགུང་ལོ་བཅུ་གཅིག་གི་སྟེང་ནས་ཤེས་རིག་གི་བདུད་
རྩི་མངར་མོའི་དཔལ་ལ་རོལ་པའི་འགོ་བརྩམས་ཏེ་སྔ་ཕྱིར་མཚོ་སྔོན་མི་རིགས་སློབ་གྲྭ་ཆེན་མོ་དང་།
མཚོ་སྔོན་ནང་བསྟན་སློབ་གླིང་སོགས་སུ་སློབ་གཉེར་མཐར་ཕྱིན་པར་བྱས་རྗེས་ཕྱིར་རང་དགོན་དུ་
ཕེབས། ཁོང་གི་བསམ་པར་རང་གཅིག་བུས་དཔེ་ཆར་ལྟ་བའི་གོ་སྐབས་དེ་ཕྱི་རབས་གཞོན་ནུ་མང་བོར་
ར་སྤྲོད་པ་དང་། རང་ཉིད་གཅིག་བུས་ཐོས་པ་འཚོལ་བའི་དགའ་སྟོན་དེ་ཡང་རོང་འབྲོག་དབུལ་བོ་འབུམ་
གྱི་བྱིས་པའི་བགོ་སྐལ་དུ་བྱེད་ཐུབ་ན་ཅི་མ་རུང་སྙམ་སྟེ་རང་སྒེར་གྱིས་མ་དངུལ་དང་འབད་འབུངས་
ཆེན་པོའི་ངལ་བ་ལ་བརྟེན་ཏེ་སྤྱི་ལོ༡༩༩༤ལོའི་ཟླ་༡༢བའི་ཚེས་༡༤ཉིན་གངས་ལྗོངས་ཤེས་རིག་ནོར་
བུའི་གླིང་ཞེས་པའི་སྒེར་བཙུགས་སློབ་གྲྭ་འདི་ཉིད་གངས་ལྗོངས་ཤེས་རིག་པད་མའི་ཚ་
འི་ཚལ་ཆེན་ལ་སྦྲང་
ཆར་གྱི་དངོས་གྲུབ་སྟེར་བའི་གཉེན་གཅིག་ཏུ་འཁྲུངས། དེ་ནས་རིམ་བཞིན་སློབ་གྲྭར་སྐྱེལ་བའི་འདུན་
པ་ཡོད་ཀྱང་དཔལ་འབྱོར་གྱི་ཆ་རྐྱེན་ཞན་པའི་རོང་འབྲོག་དམངས་ཚོགས་ཀྱི་བྱིས་པ་དབུལ་བོ་རྣམས་
སློབ་ཡོན་སྐར་གང་ཡང་མི་དགོས་པར་སློབ་གྲྭར་འགྲོ་ཐུབ་པའི་སྐལ་བ་དངོས་སུ་ཐོབ་པ་དང་། ལོ་ཚད་
མཐོ་བ་སོགས་རྒྱུ་རྐྱེན་སྣ་ཚོགས་ཀྱིས་སློབ་གྲྭར་འགྲིམ་མ་ཐུབ་པར་ཕྱུགས་རྗེས་དང་ཞིང་ཁ་རུ་ལང་
ཚོ་རྫོགས་པའི་བོད་རིགས་གཞོན་ནུ་མང་བོ་སྐྱེད་སྲིང་བྱས་དང་བྱེད་བཞིན་ཡོད། སློབ་གྲྭར་དཔལ་
འབྱོར་གྱི་ཆ་རྐྱེན་ཞན་པར་དམིགས་ནས་སྤྱི་ལོ་ཉིས་སྟོང་གཅིག་ལོར་གངས་ལྗོངས་སྤྲི་ཆུར་བཟོ་གྲྭ་ཞེས་
35



དཔྱད་རྩོམ་གཅེས་བཏུས།
པའི་བཟོ་གྲྭ་ཞིག་གསར་དུ་བཙུགས་ཏེ། འབྲིའི་འོ་མས་ལས་པའི་ཐོན་སྐྱེད་ཀྱིས་འཛམ་གླིང་ཚོང་རར་
ཐེངས་དང་བོར་འགྲིམ་ཐུབ་པ་བྱུང་བ་དང་། ཉིས་སྟོང་གཉིས་ལོར་བོད་རིགས་བུ་མོའི་སློབ་གྲྭ་གསར་
འཛུགས་གནང་བ་སོགས་ཁོང་གི་ཕྱག་རྗེས་ཟབ་མོ་ནི་རྒྱལ་ཁབ་ཕྱི་ནང་གི་བརྙན་འཕྲིན་དང་ཚགས་
པར་སུམ་ཅུ་ལྷག་ཏུ་བཀོད་འདུག་པས་རྒྱས་པར་མི་སྤྲོ་ལ། མདོར་ན་རླབས་ཆེན་གྱི་བྱ་བ་འདི་དག་ནི་
སློབ་དཔོན་ཁོང་ཉིད་ཆུང་དུས་ནས་བཟུང་ནང་བསྟན་ཤེས་རིག་ལ་བག་ཆགས་ཟབ་པ་དང་། སངས་
རྒྱས་ཆོས་ལུགས་ལ་གོ་བ་གཏིང་ཟབ་ཆགས་ཡོད་པས། བསམ་པ་བཟང་བོ་དང་ཡ་རབས་སྤྱོད་བཟང་།
སླད་མེད་ཀྱི་སྙིང་སྟོབས་སོགས་ལས་འཁྲུངས་པ་ཡིན་གྱི་གཞན་མིན་ནོ། །དེ་ཡང་ཡིན་ཏེ། དགེ་རྒན་
ཆེན་པོ་ལྡོང་ཡོན་ཏན་རྒྱ་མཚོས་དཔེ་ཁྲིད་ཅིག་གི་སྐབས་འདི་ལྟར་གསུངས་མྱོང། འཇིགས་མེད་རྒྱལ་
མཚན་ནི་ཀུན་གྱིས་དད་པ་བྱེད་སའི་བླ་མ་མིན་ལ། རྒྱུ་ནོར་མཛོད་ལ་སྤུངས་པའི་གཏེར་བདག་ཅིག་
ཀྱང་མིན་ཞིང་། ཐ་ན་རྒྱལ་ཁབ་ཀྱི་གླ་ཕོགས་ཐོབ་པའི་ལས་བྱེད་དཀྱུས་མ་ཞིག་ཀྱང་མིན་ན་འདི་ལྟ་བུའི་
རླབས་ཆེན་གྱི་བྱ་བ་ཞིག་གང་དུ་འགྲུབ་སྙམ་ན། དེ་ནི་ཁོང་ལ་ཁྲག་དྲིས་མ་བསླད་པའི་ལྷག་བསམ་དཀར་
བོ་ཞིག་ཡོད་པས་རེད་ཅེས་གསུངས་པ་དོན་ལ་གནས་སོ། །འདི་ལྟར་ནང་བསྟན་ཤེས་རིག་གི་ཁོར་ཡུག་
ལས་འཚར་ལོངས་བྱུང་ཞིང་། ནང་བསྟན་ཤེས་རིག་ལ་དུང་བ་བླ་ལྷག་ཏུ་ཆེ་བའི་བླ་སྤྲུལ་དང་གྲྭ་བཙུན་
རྣམས་ཀྱིས་སྤྱི་ཚོགས་ལ་བསྐྲུན་པའི་དགེ་མཚན་ནི་བགྲང་གིས་མི་ལངས་ཞིང་། ཉེ་ཆར་བོད་ཀྱི་སྤྱི་
ཚོགས་ཐོག་ཏུ་ཆར་རྗེས་ཀྱི་ཤ་མོ་བཞིན་བརྡོལ་འོང་བའི་སྤྱི་ཚོགས་འཕེལ་རྒྱས་ཀྱི་ཁ་ཕྱོགས་གསལ་ཞིང་།
ཚན་རིག་སློབ་གསོ་ཡི་རྨང་གཞི་བརྟན་པ། རྩོམ་རིག་གེ་སར་གྱི་དྲི་བསུང་འཐུལ་བ། མ་འོངས་ལམ་
སྟོན་གྱི་སྒྲོན་མེར་ངེས་པའི་དུས་དེབ་ཚགས་པར་གང་མང་ཞིག་ཀྱང་ནང་བསྟན་ཤེས་རིག་གི་གཟི་དཔལ་
གྱིས་ཁྱབ་པའི་དགོན་སྡེ་དག་ལས་བྱུང་དང་འབྱུང་བཞིན་ཡོད་པ་མངོན་སུམ་གྱིས་གྲུབ་ཕྱིར་རེ་རེ་བཞིན་
འགོད་པའི་ངལ་བ་མི་བརྟེན་ལ། སྐྱ་སེར་རིས་མེད་ཀྱི་སྨྱུག་རྩེ་སྐོར་ཡུལ་དུ་གྱུར་བའི་དུས་དེབ་དང་ཚགས་
པར་དེ་དག་གིས་བོད་ཀྱི་སྤྱི་ཚོགས་ལ་དགེ་མཚན་བསྐྲུན་མི་ཐུབ་ཅེས་སུ་ཞིག་གིས་སྨྲ་ཕོད། གཞན་
ཡང་ལོ་ཆུང་སྤྲུལ་སྐུ་ཀླུ་ཚང་སྣང་གསལ་གྱིས་ཉིས་སྟོང་གཅིག་ལོར་རང་སྒེར་གྱིས་མ་དངུལ་འབོར་ཆེན་
བཏང་ནས་སྣང་གསལ་བུམ་པའི་ལྷུག་རྩོམ་འགྲན་བསྡུར་གྱི་མཛད་སྒོ་སྤེལ་བས་ལྷུག་རྩོམ་འབྲི་བའི་གོམ་
ཁ་ཇེ་མགྱོགས་སུ་བཏང་བ་དང་
། ཉིས་སྟོང་གཉིས་ལོར་སྤྲུལ་སྐུ་ཧཱུཾ་ཀར་རྡོ་རྗེས་བོད་ཀྱི་སྤྱི་ཚོགས་དང་
བཅའ་ཁྲིམས་འགྲན་བསྡུར་རྩོམ་ཡིག་གི་དགའ་སྟོན་སྤེལ་བས། ཁྲིམས་ལུགས་བརྩི་སྲུང་མི་བྱེད་པ་དང་།
96



གངས་ལྗོངས་ཤེས་རིག་ནོར་བུའི་སློབ་གླིང་།
བདག་གཉེར་མི་བྱེད་པ། ཁྲིམས་སྲུང་གི་འདུ་ཤེས་ཞན་པའི་བོད་ཀྱི་སྤྱི་ཚོགས་ཐོག་བཅའ་ཁྲིམས་ཀྱི་འདུ་
ཤེས་མཐོར་འདེགས་སུ་བཏང་སྟེ་དུས་རབས་ཉེར་གཅིག་པའི་བོད་མི་རིགས་ནི་མེས་རྒྱལ་གྱི་ཡང་དག་
པའི་ཁྲིམས་ལུགས་དང་མཐུན་པའི་སྒོ་ནས་དུས་རབས་ཀྱི་ལམ་ཆེན་དུ་བསྐྱོད་དགོས་པའི་སྐུལ་མ་ཐེབས་
པ་སོགས་ཀྱིས་སྤྱིར་མེས་རྒྱལ་གྱི་ཁྱིམ་གཞིས་ཆེན་པོ་དང་སྒོས་བོད་ཀྱི་ཚོགས་ལ་ཕན་མ་ཐོགས་ཟེར་
ན། ཁྱེད་ཀྱིས་མི་ཡུལ་ལ་བཞག་པའི་ལག་རྗེས་དང་། མི་རིགས་ལ་མཁོ་བའི་ནོར་བུ། མི་སེམས་བཟང་
བོ་བཟོ་བྱེད་ཀྱི་ལེགས་བཤད་ཅི་ཞིག་མི་ཡུལ་ལ་ཟས་རིན་དུ་བཞག་ཡོད། ཡོད་ན་རྒྱལ་སྤྱིའི་རྩོམ་སྟེགས་
སུ་ཕུད་དང་ཁོ་བོས་ཁྱོད་ལ་ས་ཆེན་པོའི་རྡུལ་གྲངས་དང་མཉམ་པའི་ཕྱག་འཚལ་ཆོག་གོ། ཅི་ཡང་མེད་
ན་དངོས་པོའི་གནས་ཚུལ་དང་མཐུན་པའི་གནས་ལུགས་ཁས་ལོངས་ལ་ལབ་བརྡོལ་གྱི་ཁྱི་གཏམ་བཤད་
པར་མཚམས་ཞོག་ཅིག །མཇུག་ཏུ་ཞུ་རྒྱུ་ཞིག་ལ། བདག་གི་བྲིས་པའི་རྩོམ་ཉོག་འདི་ལ་ལེགས་ཆ་དང་
ཞན་ཆ་ལས་ཞན་ཆ་མང་བ་ནི་སྨྲོས་མ་དགོས་མོད། འོན་ཀྱང་། ལོ་འདི་འགའི་རིང་ལ་དགེ་རྒན་རིན་པོ་
ཆེ་བཛྲ་ཚུལ་ཁྲིམས་རྒྱ་མཚོས་གཙོ་མཛད་པའི་བཀའ་དྲིན་གྱིས་ནང་བསྟན་ཤེས་རིག་ལ་བག་ཆགས་
ཅུང་ཙམ་འཇོག་པའི་སྐལ་བ་ཐོབ་པ་དང་། རང་ཉིད་ཀྱང་གཞུང་འདི་ལ་གཞན་གྱིས་ཁ་དྲངས་མི་ནུས་པའི་
ངེས་པ་བརྟན་པོ་ཞིག་རྙེད་ཐུབ་ན་ཅི་མ་རུང་སྙམ་པ་དང་། ལོག་ལམ་དུ་འཕྱན་པའི་རང་དང་སྐལ་བ་མཉམ་
པ་འགའ་ཞིག་ལ་ཕན་ཐོག་ཅུང་ཙམ་རེ་འབྱུང་སྙམ་སྟེ་གླང་ཆེན་གྱི་ཁུར་བོང་བུས་བླངས་ནས། རང་གི་
བསམ་ཚུལ་ཙམ་ཞིག་ཡི་གེར་བཀོད་པ་ལ་གཟུར་གནས་མཁས་པ་རྣམས་ཀྱིས་སྐྱོན་བརྗོད་དང་དགོངས་
འཆར་ལྷུག་པོར་སྩོལ་བར་མཁྱེན་མཁྱེན་ཞེས་རྟ་ནག་པ་སྐལ་བཟང་ལུང་རིགས་སམ་རྟ་ནག་ཉི་མ་གཞོན་
ནུར་འབོད་པས་གངས་ལྗོངས་མི་འགྱུར་ཤེས་རིག་ནོར་བུའི་གླིང་དུ་འབྲི་ཁུལ་བྱས་པ་འདི་ཡང་རྒྱལ་
བསྟན་རིན་པོ་ཆེ་ཡུན་རིང་དུ་གནས་པའི་རྒྱུར་གྱུར་ཅིག
རྩོམ་པ་བོ། །རྟ་ནག་སྐལ་བཟང་
ནག་སྐལ་བཟང་ལུང་རིགས།
སྐབས་ལྔ་བའི་མཐར་ཕྱིན་སློབ་མ། | རྩོམ་འདི་ནི་༢༠༠༣ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མཚོ་ལྷོ་ཁུལ་དུ་ཚོང་ལས་གཉེར་ཞོར་བོད་ཀྱི་རིག་གཞུང་ལ་ཉམས་ཞིབ་བྱེད་བཞིན་ཡོད།
97



དཔྱད་རྩོམ་གཅེས་བཏུས།
ནང་བསྟན་དང་ཚན་རིག་བར་གྱི་འཆར་སྣང་སྙན་ཞུ།
བློ་བཟང་བསམ་འགྲུབ། (མགོ་ལོག
སྟོང་འདང་གི་རྨི་ལམ་འཐུག་པོ་ཞིག་ཏུ་ནམ་ཡང་གཉིད་ལ་ཡུར་བའི་ཡིག་རྨོངས་ཀྱི་ཆུ་ནག་
སྐོམ་ལ་འདྲེན་པའི་གསར་སྐྱེས་ཀྱི་ཕོ་མོ་ཚོ། སྒེར་དོན་གྱི་གཏིང་སར་ཤུགས་ཀྱིས་འཛུལ་བས་
བསམ་བློ་གུ་དོག་ཅིག་གི་སྣེ་མོ་ན་རང་ཉིད་ཀྱི་ཚེ་སྲོག་མུན་པས་བརྫི་བའི་དུས་རབས་ཀྱི་དཀྱོགས་
མཚམས་འདིར། རྙིང་ཞེན་གྱི་འཕྲུལ་སྣང་རྫིག་པོའམ་གསར་ཞེན་གྱི་གཡམ་རྒྱུགས་མྱུར་མོའི་དུག་
ཞགས་ཀྱིས་མགོ་བོ་འཐོམ་པས་རྒྱལ་ཁབ་དང་མི་རིགས་ཀྱི་ཆེད་དུ་གང་ཡང་མི་བསླབ། ཅི་ཡང་མི་
བསམ་པར་རིན་པོ་ཆེ་ལས་དཀོན་པའི་མི་ལུས་འདི་ཆུད་ཟོས་སུ་གཏོང་བཞིན་པ་ཆེས་སྐྱོ་ཨང་།
གྲོགས་པོ་ཚོ། སྒེར་དོན་གྱི་རྒྱ་ལས་རྣམ་པར་གྲོལ་ཏེ། ལྷག་བསམ་དང་ལ་རྒྱ་ཡི་སེམས་པ་ཞིག་
སྐྱོར་ལ། སྙན་ངག་དང་གཏན་ཚིགས་ཀྱི་གཞས་རྟ་ཞིག་གྱེར་དང་། ང་ཚོའི་རྒྱལ་ཁམས་འདི་བདག་
ཅག་གི་སྟོན་པ་ཐམས་ཅད་མཁྱེན་པ་འགྲོ་བ་ཀུན་གྱི་མ་འདྲིས་པའི་མཛའ་བཤེས་ཆེན་པོ་དེ་ཉིད་ཀྱི་
ལུང་གིས་ཟིན་པར་མ་ཟད། འཕགས་པ་འཇིག་རྟེན་དབང་ཕྱུག་གི་གདུལ་ཞིང་དུ་གྱུར་བ་གངས་ཅན་
གྱི་ལྗོངས་ཞེས་པ་འཛམ་གླིང་གི་ཡང་རྩེར་སོན་པ་མི་ལོ་སྟོང་ཕྲག་དུ་མའི་སྔོན་ནས་དཔའ་མཛངས་
བརྟུལ་ཕོད་དང་ལྡན་པ། བྱམས་བརྩེ་དང་དྲང་བདེན་དོན་དུ་གཉེར་བ། ཡ་རབས་ཀྱི་སྤྱོད་པར་ངང་
གིས་གནས་པ་ཆོས་ལྡན་གྱི་མི་རིགས་ལོ་རྒྱུས་རིང་ཞིང་སྟོབས་འབྱོར་ལྡན་པ་ཞིག་ཆགས་ཡོད་པ་
ལ་ཆོས་ལྡན་བོད་ཀྱི་རྒྱལ་ཁམས་ཞེས་ཡོངས་སུ་གྲགས། དེ་ལྟར་གྲགས་པའི་ང་ཚོའི་མི་རིགས་འདི་
ལ་རིག་གནས་ཆེ་བ་ལྔ་སྒྲ་དང་ཚད་མ། བཟོ་དང་གསོ་བ། ནང་དོན་དང་། རིག་གནས་ཆུང་བ་ལྔ་
སྙན་ངག་དང་མངོན་བརྗོད། སྐར་རྩིས་དང་ཟློས་གར་སོགས་མི་རིགས་གཞན་པར་ངོམ་ཆོག་པའི་
98



གངས་ལྗོངས་ཤེས་རིག་ནོར་བུའི་སློབ་གླིང་།
རིན་བྲལ་གྱི་ནོར་བུ་ཅི་འདྲའི་མང་། དེ་དག་རེ་རེ་ལའང་ཚན་རིག་དང་མུ་མཐུད་ནས་འཕེལ་རྒྱས་
ཧུར་ཐག་གཏོང་ཞིང་ཁྱད་དུ་འཕགས་པའི་དགེ་མཚན་ཅན་བགྲང་ལས་འདས་པ་ཡོད། ཁྱད་པར་དུ་
ལོ་ངོ་ཉིས་སྟོང་ལྷག་གི་ལོ་རྒྱུས་ལྡན་པའི་མ་ལུས་འགྲོ་བ་ཡོངས་ཀྱི་དུག་གསུམ་ནད་ཀྱི་སྡུག་བསྔལ་
སེལ་བའི་སྨན་མཆོག་གཅིག་པུ་ནང་བསྟན་གཞུང་ལུགས་ལ་ཚན་རིག་དང་ཚན་རིག་ལས་ལེགས་
པའི་འཇིག་རྟེན་ལྟ་ཚུལ་ཕུན་སུམ་ཚོགས་པ་ཞིག་ཡོད་པ་འདི་ཉིད་ཕྱོགས་རེ་ཙམ་བསླབ་མྱོང་མཁན་
ཞིག་ཡིན་ཚེ་ཡིད་སྨོན་མི་བྱེད་རང་བྱེད་ཡིན་ཏེ། དེ་ཡང་བདག་ཅག་གི་སྟོན་པ་མཉམ་མེད་ཐུབ་པའི་
དབང་བོས་དང་བོར་བྱང་ཆུབ་མཆོག་ཏུ་སེམས་བསྐྱེད། བར་དུ་བསྐལ་བ་གྲངས་མེད་གསུམ་དུ་
ཚོགས་བསགས། མཐར་མངོན་པར་རྫོགས་པར་སངས་རྒྱས་ཏེ། ཆོས་ཀྱི་འཁོར་ལོ་རིམ་པ་
གསུམ་བསྐོར་པས། རྗེས་འཇུག་སློབ་མ་བགྲང་ལས་འདས་པ་ཞིག་མ་རིག་པའི་གཉིད་ལས་
བསླངས་ཏེ་ཐར་བའི་ལམ་དུ་བཀོད་མོད་ཀྱང་། དེང་དུས་ཀྱི་ན་གཞོན་མིག་ཟུང་ཡོད་ཀྱང་རྒྱང་རིང་
གི་ལམ་ཆེན་མི་མཐོང་མཁན་ཁ་ཅིག་ཕྱིན་ཅི་ལོག་གི་མུན་པས་བློ་གྲོས་ཀྱི་སྙིང་ཁམས་ཟོས་པས་
སངས་རྒྱས་ཆོས་ལུགས་ཚན་རིག་དང་ལྟ་བ་མི་མཐུན། སྤྱི་ཚོགས་རྗེས་ལུས་ཀྱི་ཁུར་པོ་རེད་ཟེར་
བ་སོགས་ཐན་སྐད་ཀྱི་ཀུ་ཅོ་འདོན་བཞིན་གནོད་འཚེ་ཚད་མེད་ཀྱི་ལས་ལ་འཇུག་ཁུལ་དུ་ཡོད། ཚན་
རིག་རིག་གནས་ཀྱི་ཆུ་ཚད་ཞན་པའི་མི་ཚོས་དེ་འདྲའི་ལོག་སྨྲ་འབྱུང་བ་ལ་ཧ་ལས་རྒྱུ་དང་ཧང་
སངས་རྒྱུ་ཆེར་མེད་མོད། དོན་དངོས་པོའི་གནས་ཚད་ལ་ངན་སྨྲས་ཀྱིས་བསྙོན་འདིངས་པ་དེ་
རིགས་ཀྱིས་རྣམ་པར་དག་པའི་བོད་ཀྱི་རིག་གནས་སློབ་གསོའི་ཕྱོགས་ལ་ངན་ཤན་འཇུག་ཉེན་ཡོད་
ཅིང་། དེ་ཡང་དོགས་པ་ཁོང་སློང་ཙམ་མིན་པར་སློབ་གྲྭ་རེ་གཉིས་ཤིག་གི་དགེ་རྒན་དང་སློབ་མར་
དེའི་ཁ་དུག་གིས་སེམས་རྒྱུད་ལ་རམས་སྐྱོན་ཐེབས་པ་དང་། སློབ་གྲྭ་བ་མ་ཡིན་པའི་སྤྱི་ཚོགས་
ཁྲོད་ཀྱི་རྒན་དར་གཞོན་གསུམ་ཁ་ཅིག་གི་ཤེས་རབ་ཀྱི་མིག་ཟུང་སྒྲིབ་བཞིན་པའང་ཉུང་ཙམ་མིན་
པར་མཐོང་ཞིང་སྔར་ནས་ཐོས་སོ། །དེ་ཡང་སངས་རྒྱས་ཆོས་ལུགས་ཚན་རིག་དང་ལྟ་བ་མཐུན་
མིན་བཤད་པ་ལ། སངས་རྒྱས་ཆོས་ལུགས་བཤད་པ་དང་། དེ་ཚན་རིག་དང་མཐུན་པར་བཤད་པ་
གཉིས་ལས། དང་བོ། སངས་རྒྱས་ཆོས་ལུགས་བཤད་པ་ནི། དེ་ལ་སངས་རྒྱས་ཆོས་ལུགས་
ཞེས་པའི་སངས་རྒྱས་ཟེར་བ་འདི་ཅི་ཡིན། དེས་བསྟན་པའི་ཆོས་ཀྱང་ཇི་ལྟ་བུ་ཞེ་ན། དང་བོ།
99



དཔྱད་རྩོམ་གཅེས་བཏུས།
སངས་རྒྱས་ནི། ཕྱོགས་བཅུ་དུས་གསུམ་གྱི་སྟོབས་བཅུ་མངའ་བ་སྤྱི་ལས་ལྷག་པར་བདག་ཅག་གི་
སྟོན་པ་བཅོམ་ལྡན་འདས་ཞེས་སྲིད་ཞིའི་ཁྱོན་ན་ཡོངས་སུ་གྲགས་སོ་དེའི་ཚིག་ཟུར་གྱི་སྟོན་པ་དང་
བཅོམ་ལྡན་འདས་སོགས་ཞིབ་མོར་བཤད་ན་མཐོང་ཐོས་དྲན་རེག་དོན་ལྡན་གྱི་རྣམ་པར་ཐར་བའི་
དཀྱིལ་འཁོར་ཕ་མཐའ་མི་མངོན་པ་ཞིག་ཏུ་ཡོད་ཀྱང་མདོར་བསྡུས་ན་སྐུ་དང་། གསུང་། ཐུགས་
སོགས་ཀྱི་ཡོན་ཏན་གསུམ་ཡོད། བཅོམ་ལྡན་འདས་ཀྱི་སྐུའི་ཡོན་ཏན་ནི། སྔོན་སློབ་པ་ལམ་གྱི་
དུས་སུ་བསྐལ་བ་གྲངས་མེད་གསུམ་དུ་གོམས་པའི་བསོད་ནམས་ཀྱི་ཚོགས་བླ་མེད་ཐེག་བསྡུས་
ནས་གསུངས་པའི་ཁྱད་པར་བཞི་ལྡན་གྱི་ཕྱག་རྗེས་གཙོ་བོ་དང་། ཟག་པ་མེད་པའི་ཡེ་ཤེས་ཀྱི་རྣམ་
པར་སྨིན་པའི་འབྲས་བུ་ཕྱག་ཞབས་འཁོར་ལོ་རྩིབས་སྟོང་སོགས་མཚན་བཟང་སོ་གཉིས་དང་།
སེན་མོ་ཟངས་མདོག་སོགས་དཔེ་བྱད་བརྒྱད་ཅུ་སྟེ། རྣམ་པར་སྨིན་པའི་ཡོན་ཏན་བརྒྱ་རྩ་བཅུ་ཞེས་
གྲགས་ཤིང་། དེ་གཉིས་རིམ་བཞིན་གང་ལ་ལྡན་པའི་གང་ཟག་དེ་སྐྱེས་བུ་ཆེན་པོར་མཚོན་བྱེད་ཡིན་
པས་མཚན་ཞེས་དང་། གང་ལ་ལྡན་པའི་སྐུ་དེའི་མཛེས་པ་གསལ་བྱེད་ཀྱི་དཔེའི་བྱད་བཞིན་ཡིན་
པས་དཔེ་བྱད་ཅེས་བྱ་སྟེ། ཤིན་ཏུ་མཛེས་ཤིང་ཕན་པའི་བདེ་བ་སྟེར་བའི་བྱིན་རླབས་མངའ་བས་ན་
དེ་གཉིས་ཀར་བཟང་བོ་ཞེས་བརྗོད་དོ། །བཅོམ་ལྡན་འདས་ཀྱི་གསུང་གི་ཡོན་ཏན་ནི། བདེན་སྨྲས་
ཞུས་པའི་མདོ་ལས། ཇི་ལྟར་སེམས་ཅན་ཀུན་གྱིས་ངེས་པའི་ཚིག་མང་བོ་དག་གིས་དུས་གཅིག་ཞུ་
ཞུས་ན་གསུང་དབྱངས་གཅིག་གིས་སོ་སོར་ལན་ཡང་འདེབས་ཞེས་གསུངས་པ་བཞིན་སྨྲ་བསམ་གྱི་
ཡུལ་ལས་འདས་པ་ཞིག་ཡིན་ལ། གདུལ་བྱའི་འདུ་ཚོགས་ཅི་ཙམ་ཆེ་བ་དེ་ཙམ་གྱིས་ཕུང་བོ་དང་།
ཁམས། སྐྱེ་མཆེད། རྟེན་འབྲེལ། བདེན་གཉིས། བདེན་བཞི། རང་སྤྱི་གཉིས། གཞི་ལམ་འབྲས་
གསུམ་ལ་སོགས་པའི་རྣམ་གཞག་ཤེས་པར་བྱ་བའི་གནས་ལ་རང་རང་གི་འདོད་བློ་དང་འཚམ་པའི་
དོགས་པ་ཆེ་ཆུང་ཟབ་ནི མི་ཟབ་མངོན་ལྐོག་གི་དབྱེ་བ་ཇི་འདྲ་ཞིག་ཞུས་ཀྱང་ཡེ་ཤེས་ཀྱི་མཁྱེན་པའི་
སྐད་ཅིག་གཅིག་གིས་འདྲི་བ་བོའི་ཁམས་དང་མོས་པ་བཞིན་ཐུགས་སུ་ཆུད་ནས་གསུང་དབྱངས་
གཅིག་གིས་སོ་སོར་མ་འདྲེས་པར་རྣ་བར་སྙན་ཞིང་ཡིད་དུ་འཐད་པའི་ལན་འདེབས་སོ། །མདོ་ལས།
གསུང་གཅིག་ཉིད་དུ་གསུངས་ན་ཡང་། །དུ་མ་ཉིད་དུ་སོ་སོར་གོ། །ཞེས་དང་
། མངོན་རྟོགས་རྒྱན་
ལས། ལྷུན་གྱིས་གྲུབ་དང་ཆགས་སྤངས་དང་། །ཐོགས་པ་མེད་དང་རྟག་གནས་དང་། །དྲི་བ་ཀུན་
1 CC



གངས་ལྗོངས་ཤེས་རིག་ནོར་བུའི་སློབ་གླིང་།
ལན་འདེབས་པར་བྱེད། །ཅེས་གསུངས་པས་དྲི་བ་སོ་སོར་ངོ་སྐལ་གྱི་ཚིག་རིས་མི་འདྲ་ཡང་དེའི་
ལན་དུ་ཚིག་མི་འདྲ་བ་སོ་སོར་མི་དགོས་པར་མི་རྟག་པ་ཞེས་པ་ལྟ་བུའི་ཚིག་གཅིག་གསུངས་ན་ཡང་
ཉན་མཁན་རྣམས་ཀྱིས་རང་རང་གི་དོགས་པ་སེལ་བའི་ཚིག་ཏུ་གོ་བར་འགྱུར་བས་ཀློང་བརྡོལ་བླ་
མས་སངས་རྒྱས་ཀྱི་གསུང་སྒྲུབ་འཇུག་ཏུ་བཞེད་པ་ལ་ཐུགས་དགོངས་ཆེན་པོ་ཡོད་སྣང་ངོ་།
བཅོམ་ལྡན་འདས་ཀྱི་ཐུགས་ཀྱི་ཡོན་ཏན་ནི། ཇི་ལྟ་བ་དང་ཇི་སྙེད་པའི་རྣམ་པ་མ་ལུས་པ་སྐད་ཅིག་
གཅིག་ལ་བདེན་གཉིས་མངོན་སུམ་དུ་རྟོགས་པ་ལ་བར་དུ་གཅོད་པའི་ཤེས་སྒྲིབ་ཟད་པར་སྤངས་
པས་ཆོས་ཀྱི་དབྱིངས་དོན་དམ་བདེན་པ་མངོན་སུམ་དུ་རྟོགས་པའི་མཉམ་བཞག་ལས་ཅུང་ཟད་ཙམ་
ཡང་གཡོ་བ་མེད་བཞིན་ཏུ་རྗེས་ཐོབ་ཀུན་རྫོབ་རྟོགས་པའི་ཡེ་ཤེས་ལ་ཇི་སྙེད་པའི་ཤེས་བྱ་ཐམས་
ཅད་དོན་སྤྱི་དང་མ་འདྲེས་པར་གསལ་བོར་སྣང་ཞིང་
། དེ་ལྟར་བདེན་གཉིས་ཅིག་ཅར་མངོན་སུམ་དུ་
གཟིགས་པའི་རྣམ་པ་ཐམས་ཅད་མཁྱེན་པ་དེ་ཡང་སྒྲིབ་གཉིས་བག་ཆགས་དང་བཅས་པ་རྩ་བ་ནས་
སྤངས་པའི་དག་གསལ་མཐར་ཐུག་གི་ཡོན་ཏན་ཅན་ཡིན་པས་ཤེས་པའི་རྒྱུན་མཐུད་པ་ལ་མ་བལྟོས་
པར་སྐད་ཅིག་མ་གཅིག་ལ་ཆོས་ཐམས་ཅད་མངོན་སུམ་དུ་གཟིགས་པ་ལགས་སོ། གཉིས་པ།
འདིར་སྐབས་སུ་བབས་པའི་ཆོས་ཞེས་པ་ནི་རྣམ་བཤད་རིགས་པ་ལས། ཆོས་ནི་ཤེས་བྱ་ལམ་དང་
ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་གསུང་རབ་དང་། །འབྱུང་འགྱུར་ངེས་
དང་ཆོས་ལུགས་ལའོ། །ཞེས་གསུངས་པ་ལྟར་དོན་བཅུ་ལ་འཇུག་པ་ལས་དང་བོ་ཤེས་བྱ་ལ་འཇུག་
པ་འདུས་བྱས་སུ་གྱུར་བའི་ཆོས་ཞེས་པ་ལྟ་བུ། ལམ་ལ་འཇུག་པ་ཡང་དག་པའི་ཆོས་ལྟ་བུ། མྱང་
འདས་ལ་འཇུག་པ་ཆོས་ལ་སྐྱབས་སུ་ལྟ་བུ། ཡིད་ཀྱི་ཡུལ་ལ་འཇུག་པ་ཆོས་ཀྱི་སྐྱེ་མཆེད་ལྟ་བུ།
བསོད་ནམས་ལ་འཇུག་པ་བཙུན་མོའི་འཁོར་དང་ལྷན་ཅིག་ཆོས་ལ་སྤྱོད་ལྟ་བུ། ཚེ་ལ་འཇུག་པ་
བྱིས་པས་མཐོང་བའི་ཆོས་གཅེས་པར་འཛིན་ལྟ་བུ། གསུང་རབ་ལ་འཇུག་པ་མདོ་སྡེ་ལྟ་བུ། འབྱུང་
འགྱུར་ལ་འཇུག་པ་ལུས་འདི་རྒ་བའི་ཆོས་ཅན་རེད་ལྟ་བུ། ངེས་པ་ལ་འཇུག་པ་དགེ་སྤྱོང་གི་ཆོས་ལྟ་
བུ། ཆོས་ལུགས་ལ་འཇུག་པ་རིགས་པའི་ཆོས་ལྟ་བུ་སྟེ། འདི་རྣམས་ལ་རང་རང་གི་ངོ་བོ་འཛིན་
ཚུལ་ཡང་མི་འདྲ་བར་ཡོད་ལ། ཉམས་སུ་བླངས་ན་སྡུག་བསྔལ་དང་སྒྲིབ་པ་ཟད་པའི་ཐབས་སུ་
འགྱུར་བ་སངས་རྒྱས་ཆོས་ལུགས་ཀྱི་གནད་ཡིན་ཏེ། དབྱེ་ན་ལུང་དང་རྟོགས་པའི་བསྟན་པ་གཉིས།
21.



དཔྱད་རྩོམ་གཅེས་བཏུས།
དང་བོའི་མཚན་གཞི་ནི། ཐར་ལམ་ཕྱིན་ཅི་མ་ལོག་པར་སྟོན་པའི་གསུང་རབ་དགོངས་འགྲེལ་དང་
བཅས་པ་ཡིན་ནོ། །གཉིས་པའི་མཚན་གཞི་ནི། གང་ཞིག་ཆགས་པ་དང་བྲལ་བ་འགོག་བདེན་དང་།
གང་གིས་ཆགས་པ་དང་བྲལ་བ་ལམ་བདེན་འཁོར་དང་བཅས་པའོ། །མདོར་ན་སངས་རྒྱས་ཆོས་
ལུགས་ནི་འགྲོ་བ་མིའི་རིགས་ཀྱི་བློ་གྲོས་ཀྱི་སྤྱི་དོན་དང་ཕྱོགས་བསྡོམས་ཚད་མཐོན་པོ་བྱས་པ་
ཞིག་ཡིན་པར་བརྟེན། འགྲོ་བ་མིའི་རིགས་ཀྱིས་འཇིག་རྟེན་ངོས་འཛིན་དང་། འཇིག་རྟེན་བསྒྱུར་
བཀོད་བྱེད་པ། རང་གི་བློ་གྲོས་ཀྱི་ཚུལ་སྤྱད་ནས་འཇིག་རྟེན་དབང་དུ་བསྡུ་བ་དང་། རང་གི་མ་རུང་
བའི་སེམས་ཁམས་དབང་དུ་བསྡུ་བྱེད་ཀྱི་ནུས་ལྡན་མཚོན་ཆ་སྟེ། གཞན་ན་མེད་པའི་བསླད་མེད་ཀྱི་
བསམ་བློ་རྣམ་པར་དག་པ་ཞིག་ཡིན་ཏེ། རླབས་ཆེ་བའི་རྒྱལ་གཅེས་རང་ལུགས་པ་དང་རྒྱལ་དོན་
གཉེར་མཁན་གྲགས་ཅན། བོད་མི་ཆོལ་ཁ་གསུམ་གྱི་རེ་ས་དང་བསྟེན་ས་ཉག་གཅིག་ཀུན་གཟིགས་
པཎ་ཆེན་སྐུ་ཕྲེང་བཅུ་བ་མཆོག་གིས་ཀྱང་། ཆོས་ལུགས་བྱ་བ་སྙིང་བསྡུས་བྱས་པ་ཡིན་ཞེས་ཧ་
ཅང་མཐོང་ཆེན་བྱེད་ཀྱིན་ཡོད། ཆོས་ལུགས་ཉིད་ནི་དངོས་པོ་མིན་ཞིང་། བསམ་པ་ཡིན་ཏེ།
དངོས་པོ་གཙོ་བོ་མིན། སངས་རྒྱས་ཀྱི་བསྟན་པ་ནི་འདྲ་སྐུར་དད་པ་བྱེད་པ་མིན་ཞིང་
། ལྷ་སྐུ་ཡོད་
རུང་ཆོག་ལ་མེད་ཀྱང་རུང་སྟེ་གཙོ་བོ་ནི་དད་པ་ཡིན། ཞེས་གསུངས་པ་ལྟར་ཆོས་ལུགས་ཉིད་ནི་
བསམ་བློ་ཡིན་ལ་སངས་རྒྱས་བཅོམ་ལྡན་འདས་རང་ཉིད་ཀྱི་གསུང་བཞི་བརྒྱ་བ་ལས། ཆོས་ནི་
མདོར་ན་མི་འཚེ་བར། །དེ་བཞིན་གཤེགས་པ་རྣམས་ཀྱིས་གསུངས། །ཞེས་པ་ལྟར་མི་དགེ་བའི་
ལས་མཐའ་དག་སྤོང་བ་དང་། དགེ་བའི་ལས་མཐའ་དག་ལ་འབད་པ། རང་རྒྱུད་བཏུལ་ནས་གཞན་
དོན་སྒྲུབ་པར་འབད་དགོས་པ་ནི་ཆོས་ལུགས་ཀྱི་དམིགས་ཡུལ་ཆེན་པོ་གསུམ་སྟེ་ཆོས་ལུགས་ཀྱི་
རྩ་དོན་གསུམ་ཟེར་བ་ཡང་དེ་ཡིན་ནོ། །རང་རེའི་འཇིག་རྟེན་དུ་ནད་སྣ་གཅིག་ལ་སྨན་མང་པོ་ཡོད་པ་
བཞིན་དུ་མིའི་རིགས་དང་འགྲོ་བ་གཞན་གྱི་ཞི་བདེ་དང་རང་དབང་མངོན་འགྱུར་གྱི་ཐབས་སུ་སངས་
རྒྱས་ཆོས་ལུགས་ཀྱི་བསམ་བློ་ཡང་སྣ་ཚོགས་བྱུང་ཡོད། དེ་དག་སོ་སོར་རང་བྱུང་ཁམས་ཀྱི་ལྟ་
ཚུལ་དང་མི་ཚེའི་ལྟ་ཚུལ། མདོར་ན་འཇིག་རྟེན་གྱི་ལྟ་ཚུལ་མི་མཐུན་པ་ཞིག་ཡོད་ཀྱང་དམིགས་
ཡུལ་ནི་འཇིག་རྟེན་གྱི་མཐར་ཐུག་གནས་ལུགས་རྟོགས་པ་དང་སེམས་ཅན་ཀུན་གྱི་བདེ་སྐྱིད་མངོན་
འགྱུར་ཕྱིར་དུ་ཡིན། དེས་ན་སངས་རྒྱས་ཆོས་ལུགས་ཀྱི་རིག་པའི་རྩ་བའི་རྨང་གཞི་ནི་བདེན་པ་
༣ 02



གངས་ལྗོངས་ཤེས་རིག་ནོར་བུའི་སློབ་གླིང་།
བཞི་ཡིན་ལ། འཇིག་རྟེན་འདིར་སྐྱེ་འགྲོ་རྣམས་མ་རིག་པའི་ཉོན་མོངས་ཀྱིས་བྱ་དངོས་ཐམས་ཅད་
ཀྱི་གནས་ལུགས་ཕྱིན་ཅི་མ་ལོག་པར་རྟོགས་པ་ལ་གེགས་བྱེད་པ་ཡིན་པས་དེ་འདུལ་བའི་གཉེན་
པོར་བདེན་པ་བཞི་སྟེ། འདུས་བྱས་ཀྱི་ཆོས་རྣམས་མི་རྟག་པ། ཟག་བཅས་ཀྱི་ཆོས་རྣམས་སྡུག་
བསྔལ་བ། ཆོས་ཐམས་ཅད་སྟོང་ཞིང་བདག་དུ་མེད་པ། མྱ་ངན་ལས་འདས་པ་ཞི་བ་བཅས་ནང་
བསྟན་གཞུང་དུ་འདི་བཞི་ལ་ལྟ་བ་བཀར་བཏགས་ཀྱི་ཕྱག་རྒྱ་བཞི་ཞེས་འབོད། ལུང་སྡེ་སྣོད་གསུམ་
གྱིས་
ས་ལམ་བསླབ་པ་རིན་པོ་ཆེ་རྣམ་པ་གསུམ་ལེགས་པར་གཏན་ལ་ཕབ་ཅིང་སྒྲིབ་གཉིས་བག་
ཆགས་དང་བཅས་པའི་ས་བོན་དྲུངས་ནས་བྱུང་ཞིང་སླར་མི་སྐྱེ་བའི་ཆོས་ཅན་དུ་བྱེད་རིགས་པར་
འཁྲུལ་བ་ཕྲ་མོ་ཙམ་ཡང་མེད་པར་བསྟན་པ་ལ་རྗེས་འཇུག་གདུལ་བྱ་རང་རང་གིས་ཐོས་བསམ་སྒོམ་
གསུམ་གྱི་རིམ་པས་ཐར་བ་དང་ཐམས་ཅད་མཁྱེན་པའི་གོ་འཕང་རང་རང་གི་སྐལ་བ་ཇི་ལྟ་བ་བཞིན་
མངོན་དུ་བྱེད་པ་ནི། བདག་ཅག་གི་སྟོན་པ་སངས་རྒྱས་བཅོམ་ལྡན་འདས་འཇིག་རྟེན་དུ་བྱོན་ནས་
ཆོས་ཀྱི་འཁོར་ལོ་རིམ་པ་གསུམ་བསྐོར་བའི་དགོས་པ་ཡིན་ལ་དེས་བསྟན་པའི་ཆོས་ལུགས་དེའི་བླ་
ན་མེད་པའི་ཡོན་ཏན་ཡང་ཡིན་ནོ། །གཉིས་པ། སངས་རྒྱས་ཆོས་ལུགས་ཚན་རིག་དང་མཐུན་
པར་བཤད་པ། སངས་རྒྱས་ཆོས་ལུགས་ཚན་རིག་དང་ལྟ་བ་མཐུན་མིན་སྨྲ་བ་ལ་སངས་རྒྱས་ཆོས་
ལུགས་གསུང་བ་བོ་གང་ཟག་ཇི་ལྟ་བུ། དེས་གསུངས་པའི་ཆོས་ལུགས་དེ་གང་འདྲ་ཞིག་ཡིན་པར་
ཤེས། དེ་རྗེས་ཚན་རིག་ཅེས་པ་ཡང་ཅི་འདྲ་ཞིག་ཡིན་པ་ཤེས་དགོས་ཀྱང་། དེང་སང་ཕྱོགས་དེ་
གཉིས་ལས་གང་ཡང་མ་ཟིན་པ་འགའ་རེས་སངས་རྒྱས་ཆོས་ལུགས་ཚན་རིག་དང་ལྟ་བ་མི་མཐུན།
རྨོངས་དད་ཤ་སྟག་རེད་ཅེས་ཁ་ལ་གང་ཐོན་ཅིག་བཤད་ཀྱང་ལུང་རིགས་ཀྱི་ལག་རྟེན་མེད་ཁར་རྣམ་
དཔྱོད་ཀྱིས་ལོང་བར་གྱུར་པ་དག་རིག་གཞུང་གི་རྡོག་ལམ་
ད་ལམ་མི་མཐོང་བས་གནམ་ལྡིང་ས་ལྡིང་བྱེད་
པའི་སྨྱོ་གར་ལ་ཧ་ལས་དགོས་རྒྱུ་མི་འདུག་དཔེར་ན་གཞོན་ནུ་ཞིག་སློབ་གྲྭ་ག་གེ་མོའི་སློབ་མ་ཡིན་
པར་ལྟ་བ་ལ་སྔོན་དུ་གཞོན་ནུ་དེ་ཇི་འདྲ་ཞིག་ཡིན་པ་ངོ་ཤེས། དེ་རྗེས་སློབ་གྲྭ་དེ་ཡང་གང་འདྲ་ཞིག་
ཡིན་པ་གསལ་བོར་རྒྱུས་ལོན་རྗེས། ད་གཟོད་གཞོན་ནུ་དེ་སློབ་གྲྭ་དེའི་སློབ་མ་དངོས་ཡིན་མིན་
ཤེས་ཐུབ་པ་རེད། དེ་མ་གཏོགས་གཞན་གྲོགས་པོ་ཞིག་གིས་གཞོན་ནུ་འདི་སློབ་གྲྭ་ག་གེ་མོའི་སློབ་
མ་རེད་ཅེས་བཤད་ཀྱང་བློ་གཏད་དཀའ་ཞིང་བསྟུན་ས་ཅི་ཡང་མེད་དོ། །དེང་སང་ཆོས་ལུགས་དང་
2G3



དཔྱད་རྩོམ་གཅེས་བཏུས།
ཚན་རིག་ལ་སྦྱང་བ་ཅི་ཡང་མ་བྱས་པར་སངས་རྒྱས་ཆོས་ལུགས་ཚན་རིག་དང་ལྟ་བ་མི་མཐུན་ཞེས་
བཤད་ན་གོང་གི་གཞོན་ནུ་དང་སློབ་གྲྭ་གང་ལ་ཡང་ཆ་རྒྱུས་མེད་པར་གཞོན་ནུ་འདི་སློབ་གྲྭ་དེའི་སློབ་མ་
རེད་ཅེས་སྨྲས་པ་དང་མཚུངས་སོ། །དེའི་ཕྱིར་སངས་རྒྱས་ཆོས་ལུགས་ལ་མི་དད་ན་ཡང་ནང་དུ་མ་
ཞུགས་པར་ཕྱི་རོལ་ནས་བལྟས་ཏེ་ཐག་བཅད་ཆོག་པ་ཞིག་གཏན་ནས་མིན། ཡང་རིག་གཞུང སངས་
རྒྱས་ཆོས་ལུགས་མ་ཡིན་པའི དང་ཚན་རིག་ལ་གསར་སྐྲུན་གྱི་སྙིང་སྟོབས་རྒྱས་པར་རློམ་པ་འགའ་རེས་
སངས་རྒྱས་ཆོས་ལུགས་པ་ཆང་འཐུང་མཁན་དང་། ཐ་མག་འཐེན་པ། ཤོ་རྒྱག་པ། རྐུས་བྱེད་པ། བུད་
མེད་དང་སྤྱོད་པ་ལ་སོགས་སྨྱོ་སྤྱོད་འཁྲབ་མཁན་མཐོང་ཐོས་སུ་གྱུར་པ་མི་ཉུང་བས་ཁོང་ཚོའི་ཆོས་
ལུགས་ཀྱི་སྐྱོན་མཚང་ཕྱིར་མངོན་པ་རེད་བསམ་གྱིན་ཡོད། གྲོགས་པོ་ཚོ། ལེགས་པར་སོམས་ཤིག
རབ་བྱུང་བ་དང་ཆོས་ལུགས་པའི་ཆས་གྱོན་མཁན་ཚང་མ་དེ་ཡིན་ནམ། ཚན་རིག་པ་དང་སྨན་རམས་
པའི་ལྭ་གོན་པས་དེ་དག་གི་ལག་རྩལ་ཡོད་པའི་ངེས་པ་མེད། ཚན་རིག་ལ་སྦྱངས་བརྩོན་མ་བྱས་པ་ཞིག་
གིས་ཚན་རིག་པའི་མིག་ཤེལ་ལམ་ཚན་རིག་ཞིབ་འཇུག་འཕྲུལ་ཆས་བཀོལ་ནས་ཐེངས་བརྒྱར་ཅེར་ཡང་
ཚན་རིག་པར་འགྱུར་རྒྱུ་སྟོང་བསམ་ཡིན་པས། དཔེར་ན་སློབ་མ་གང་རུང་ཞིག་གི་ཉེས་སྐྱོན་གྱིས་དེའི་
སློབ་གྲྭར་སྐྱོན་ཆ་ཡོད་པར་མཚོན་མི་ནུས་བཞིན་དུ་ཆོས་ལུགས་པ་གང་རུང་ཞིག་གི་ཞན་ཆ་ལ་དམིགས་
ནས་དེ་ཆོས་ལུགས་ལ་ཡང་ཞན་ཆ་ཡོད་ཅེས་བློ་གྲོས་དང་ལྡན་པ་སུ་ཞིག་སྨྲ། གཞན་ཡང་རྒྱལ་ཁབ་ལ་
བློ་ཞེན་དཀར་ཞིང་རིག་གཞུང་ལ་རྣམ་དཔྱོད་མྱུར་བ། མི་རིགས་ཀྱི་ལ་རྒྱ་བརྟན་པ་དག་གིས་ཀྱང་ཐུགས་
མཉམ་མ་བཞག་པར་སངས་རྒྱས་ཆོས་ལུགས་སུ་སྤྱི་ཚོགས་ཡར་སྐུལ་ལ་ཕན་འབྲས་ཆུང་བས་སློབ་གྲྭར་
དཔེ་ཁྲིད་བྱེད་མི་འོས། རྒྱུ་མཚན་ནི་ད་སྐབས་ཚན་རིག་ལ་སྦྱང་བ་བྱས་ནས་སྔོན་ཐོན་མི་རིགས་དང་
རྒྱལ་ཁབ་ལ་འགྲན་པའི་སྤྱི་ཚོགས་དང་དཔལ་འབྱོར་དར་སྤེལ་བྱེད་དགོས་པ་དེ་ཡིན་པས། ནང་བསྟན་དུ་
འཇིག་རྟེན་འདིའི་སྐྱིད་ཐབས་བདེ་ཐབས་ཙམ་ལ་སྨོན་པ་གཏན་ནས་བྱེད་མི་རུང་། དགྲ་འདུལ་གཉེན་སྐྱོང་
བྱེད་མི་རུང་། བདག་གཞན་མཉམ་བརྗེ་བྱེད་དགོས། འཁོར་བ་ལ་སྐྱོ་བ་སྐྱེ་དགོས། བྱམས་སྙིང་རྗེ་བྱང་
ཆུབ་ཀྱི་སེམས་བསྒོམ་དགོས་ཞེས་གདམས་ཡོད། སྤྱི་ཚོགས་དང་དཔལ་འབྱོར་དར་རྒྱས་སུ་གཏོང་ན་
ངེས་པར་དུ་ནང་བསྟན་ནས་བཤད་པའི་ལྡོག་ཕྱོགས་དགྲ་འདུལ་དགོས། གཉེན་སྐྱོང་དགོས། སྤྱི་ཚོགས་
དང་དཔལ་འབྱོར་དར་རྒྱས་སུ་འགྲོ་ཐབས་ཚན་རིག་ལག་རྩལ་གྱི་ཆུ་ཚད་མཐོར་འདེགས་སུ་གཏོང་
C4



གངས་ལྗོངས་ཤེས་རིག་ནོར་བུའི་སློབ་གླིང་།
དགོས། ཆོས་རྣམ་དག་བསྒྲུབ་ན་དེ་རིགས་ལ་མགོ་འཁོར་ནས་འདུག་མི་རུང་། སྤྱི་ཚོགས་དང་དཔལ་
འབྱོར་ཡར་རྒྱས་སུ་སོང་མ་སོང་ཚན་རིག་ལ་བརྟེན་ནས་འཇོག་དགོས་པ་ཚན་རིག་མ་དར་གོང་དུ་སྤྱི་
ཚོགས་དང་དཔལ་འབྱོར་སོགས་དར་མེད་ཅེས་ཀུན་གྱིས་བཤད་ཀྱིན་ཡོད་ལ། དེར་མ་ཟད་ད་ལྟ་ཚན་
རིག་དར་ཡོད་པའི་རྒྱལ་ཁབ་ཅིག་ཡིན་ན་དེའི་སྤྱི་ཚོགས་ལ་སོགས་པ་འཕེལ་རྒྱས་བྱུང་ཡོད་པ་མཚོན་
ནུས། ནང་ཆོས་དར་ཡོད་ནའང་དེའི་སྤྱི་ཚོགས་དང་དཔལ་འབྱོར་འཕེལ་ཡོད་པ་མཚོན་མི་ཐུབ། དཔེར་
ན། རང་རེའི་བོད་ལྟ་བུ་ཡིན་ན་ནང་ཆོས་དར་ས་འཛམ་གླིང་ན་འདི་ལས་ལྷག་པ་བཙལ་རྒྱུ་མེད་པ་ལྟ་བུ་
ཡིན་ཡང་། སྤྱི་ཚོགས་དང་འཚོ་བའི་ཆུ་ཚད་ཆེས་དམའ་ཤོས་ཡིན་པ་གཡོ་ཟོལ་མེད་པར་བཤད་ན་མངོན་
སུམ་རེད། སྔར་མི་རྣམས་ཀྱི་རྨི་ལམ་གྱི་ཡུལ་དུའང་མ་གྱུར་པ་ཚན་རིག་གི་འཕྲུལ་མང་པོས་སྤྱི་ཚོགས་
ལ་ཕན་འབྲས་བྱུང་དང་འབྱུང་མུས་སུ་ཡོད་པ། དཔེར་ན། སྔར་ཚེ་གཅིག་གི་ཡུན་ལ་སོང་ཡང་ཐོན་
དཀའ་བའི་ཡུལ་ད་ལྟ་ཉིན་ལམ་དུ་གྱུར། ཉིན་ལམ་དུས་ཚོད་གཅིག་གི་ལམ་དུ་གྱུར། དུས་ཚོད་གཅིག་གི་
ལམ་སྐད་ཅིག་ཏུ་གྱུར་པ་འདི་ཐམས་ཅད་ཚན་རིག་གི་འཕྲུལ་ཆས་རླངས་འཁོར་དང་མེ་འཁོར། གནམ་གྲུ།
མེ་ཤུགས་འཕུར་མདའ་སོགས་ཀྱི་ནུས་པ་ཡིན་པ་རང་ཅག་ལ་མངོན་སུམ་རེད། ད་དུང་གློག་དང་གློག་
རྡུལ་འཕྲུལ་ཆས། ཁ་པར་དང་བརྙན་འཕྲིན་སོགས་འཚོ་བའི་ཉེར་མཁོ་དེ་འདྲའི་མང་པོ་ཞིག་ཚན་རིག་གི་
ནུས་པ་ཁོ་ན་ཡིན་པས་ཚན་རིག་གིས་སྤྱི་ཚོགས་དང་དཔལ་འབྱོར་ལ་ཕན་པ་ནང་ཆོས་ལས་ལྷག་པར་མ་
ཟད་ནང་ཆོས་ནི་ཚེ་འདི་ལས་ཕྱི་རོལ་དུ་གྱུར་པའི་འཚོ་གནས་འབའ་ཞིག་གོ་ཞེས་ཟེར་ཡང་དེ་ཐམས་ཅད་
འཐད་པར་དཀའ་སྟེ། སྤྱི་ཚོགས་དང་དཔལ་འབྱོར་ལ་ཕན་ཐོགས་ཞེས་པ་གཙོ་བོ་རྩ་བ་ནས་བཤད་
དགོས། དེས་ན་སྤྱི་ཚོགས་ལ་ཕན་ཐོགས་ན་དཔལ་འབྱོར་ལ་ཕན་པ་དོན་གྱིས་གྲུབ་པས་སྤྱི་ཚོགས་ལ་
ཕན་འབྲས་ཆེ་ཆུང་གི་ཆ་ནས་བཤད་ན་ནང་ཆོས་ཀྱི་ཕན་འབྲས་ཚན་རིག་ལས་ལྷག་འདུག་རྒྱུ་མཚན་ཅི་ཞེ་
ན། ད་ལྟ་རྒྱལ་ཁབ་ཕྱི་ནང་གི་གཟུར་གནས་མཁས་པ་ཀུན་གྱིས་མགྲིན་གཅིག་ཏུ་ཞི་བདེ་ཞེས་པའི་གཡང་
འབོད་འདི་ཉིན་འདོན་མཚན་འདོན་བྱེད་ཀྱིན་ཡོད་པ་ཐོས་པ་མི་ཉུང་མཁན་ཞིག་ཡིན་ཕྱིན་གོ་ཡོད་པ་བཤད་
མི་དགོས། དེ་ཡང་རྩ་བ་ཞི་བདེ་མེད་ན་དངོས་པོའི་དཔལ་ཡོན་ཅི་ཙམ་རྒྱས་རུང་སྤྱི་ཚོགས་ལ་ཕན་མི་
ཐུབ་པར་མ་ཟད། འཇིགས་པ་དང་གནོད་འཚེ་ཇེ་མང་རེད། དཔེར་ན་ད་ལྟའི་མི་གཅིག་གི་བསམ་པའི་
ལངས་ཕྱོགས་མ་འགྲིག་ན་གོ་ལ་འདི་བླ་འོག་བསྒྱུར་བྱེད་ཀྱི་རྡུལ་ཕྲན་དྲག་མཚོན་ཡ་ང་བ་ཡོད་པ་ཉེ་ཆར་
1 5



དཔྱད་རྩོམ་གཅེས་བཏུས།
ཨ་རི་དང་ནཱན་སི་ལ་རྒྱུའི་འཐབ་འཁྲུག་ལ་མཚོན་ན་ཤེས་ཐུབ་པས་མང་པོ་བཤད་མི་དགོས། ཚན་རིག་ཅི་
ཙམ་དར་ཡང་གནོད་སེམས་བསྒྱུར་ཐབས་མེད། གཏན་བདེ་སྟེར་ཐབས་མེད། དགེ་སེམས་སྤེལ་ཐབས་
མེད། དེ་བས་ནང་ཆོས་སུ་བསམ་པའི་དཔལ་ཡོན་སྤེལ་བའི་ཐབས་ཚན་རིག་ལས་ལྷག་ཆོས་བརྒྱ་སྟོང་
འབུམ་འགྱུར་ཡོད་ལ། ནང་ཆོས་རང་ངོས་ནས་བཤད་ན་ཚན་རིག་ལས་ཀྱང་ཚན་རིག་ཅིག་ཡིན་པ།
དཔེར་ན། ཚན་རིག་པ་རྣམས་ཀྱིས་ཕྲ་མཐོང་མེ་ཤེལ་སོགས་ཚན་རིག་འཕྲུལ་ཆས་བེད་སྤྱད་ནས་དཀའ་
བ་ཚད་མེད་པ་བརྒྱུད་མཐར་སྔར་སུས་ཀྱང་མ་བཤད་པའི་གསར་པ་ཞིག་ཤེས་བྱུང་སྙམ་པའི་ང་རྒྱལ་གྱི་
མེ་ལྕེ་དགུང་དུ་མཆེད་པ་ན་ནང་བསྟན་ཆོས་ལུགས་སུ་བལྟས་ཚེ་ལོ་ཉིས་སྟོང་ལྔ་བརྒྱ་ལྷག་གི་ཡར་སྔོན་
ནས་འཕྲུལ་ཆས་གང་ལའང་མ་བརྟེན་པར་སངས་རྒྱས་ཤཱཀྱ་ཐུབ་པས་གསུངས་ཟིན་པ་ཤ་སྟག་ཏུ་འདུག་
པས་གཟུར་གནས་ཤིག་ཡིན་ཚེ་རང་ཉིད་ནང་ཆོས་ཀྱི་བྲན་དུ་མི་འགྱུར་ཐབས་མེད་བྱུང་བ། དཔེར་ན།
ཆེས་སྐད་གྲགས་ཆེ་བའི་ཉེ་རབས་ཀྱི་ཨི་ཏ་ལིའི་མཁས་པ་ཆེན་པོ་ཧུའུ་ཆེས་ཀྱང་། སངས་རྒྱས་པའི་ལྟ་
བ་བདེན་ཤས་ཆེ། འཛམ་གླིང་གི་ཚན་རིག་པ་ཚང་མས་རང་རང་གི་གཞུང་ལུགས་ཀྱི་ལྟ་བ་མུ་མཐུད་དུ་
བསྒྱུར་དགོས་པར་འདུག མཐའ་མཇུག་བོད་བརྒྱུད་ནང་བསྟན་ཆོས་ལུགས་ཀྱི་གཞུང་ལུགས་ཁོ་ན་འཇིག་
རྟེན་གྱི་བདེན་དོན་ཉག་གཅིག་ཡིན་པར་ངོས་ཟིན་པའི་དུས་ཤིག་འོང་། ཞེས་གསུངས་ལ། ད་དུང་ནུབ་
ཕྱོགས་ན་མཚན་སྙན་གྱིས་ཁྱབ་པའི་མཁས་པ་དང་ཚན་རིག་པ་པཱུ་ན་ཁེ་ན། ཞུ་པེན་དཔལ། ཉི་ཚེ། མ་
ཧཱ། རོ་ཟི། རོང་ཧྥུ་རོ་མཱི། རྒྱའི་མཁས་པ་ལེང་ཆེས་ཁྲོ་སོགས་ཚན་རིག་པ་མང་པོས་ཀྱང་ནང་ཆོས་ཚན་
རིག་ལས་ལྷག་པར་བཤད་ཡོད་པར་མ་ཟད། ཀྲུང་གོའི་དམངས་གཙོ་རྙིང་བའི་སྲོལ་གཏོད་པ་སྐུ་ཞབས་
སུན་ཀྲུང་ཧྲན་གྱིས། ནང་ཆོས་ནི་མཚན་ཉིད་རིག་པའི་མ་ཡུམ་སྟེ། དེ་ལ་ཞིབ་འཇུག་བྱས་ན་ཚན་རིག་
ལ་གསབ་བསྐང་བྱེད་ཐུབ་ཆེས་བརྗོད། ད་དུང་ཀྲུང་གོའི་རླབས་ཆེ་བའི་རྩོམ་རིག་པ། བསམ་བློ་བ།
གསར་བརྗེའི་རྩོམ་པ་བོ་གྲགས་ཅན་ལུའུ་ཞུན་གྱིས་ཀྱང་
། ནང་བསྟན་ལ་གདེངས་འཇོག་ཚད་མཐོན་པོ་
བྱས་ཤིང་། མདོ་སྡེ་དཔེ་བརྒྱ་བ（10] ཙིཏྟཾ ཡང་རྒྱ་ཡིག་ཏུ་བསྒྱུར། གཞན་ཡང་འཇར་མན་གྱི་ལྟོས་
མེད་སེམས་གཙོ་སྨྲ་བའི་སྲོལ་འབྱེད་ཆེན་པོ་ཧེ་ཀེར་གྱིས་ཀྱང་ནང་བསྟན་མཚན་ཉིད་རིག་པར་ལོ་རྒྱུས་ཀྱི་
གོ་གནས་གལ་ཆེན་སྤྲད་པ་སོགས་ཧེ་ཀེར་གྱིས་བརྩམས་པའི་གཏན་ཚིགས་རིག་པ（jg # % ཞེས་
པའི་གཞུང་དུ་གསལ་ཞིང་། དེར་མ་ཟད་ཉེ་ཆར་ཨ་རིའི་གསར་འགྱུར་འགའ་ཞིག་ཏུ་དབྱིན་ཇིའི་དངོས་
16



གངས་ལྗོངས་ཤེས་རིག་ནོར་བུའི་སློབ་གླིང་།
ལུགས་སྨྲ་བའི་དབང་བོ་ཨའེ་ཡེན་སི་ཐན（ z B gf tE )གྱི་ལྟ་བ་ཡང་མགོན་པོ་ཀླུ་སྒྲུབ་ཀྱི་ལྟ་བ་དང་
མཐུན་པར་བརྗོད་འདུག་ཚུལ་མཁས་པ་འགའ་ཞིག་གི་གསུང་སྒྲོས་ལས་ཐོས་ཞེས་རྒྱ་བོད་རིག་གཞུང་སྤྱི་
ལ་མཁྱེན་རྒྱ་ཡངས་ཤིང་མི་རིགས་སློབ་གསོ་དར་སྤེལ་ལ་ཕྱག་རྗེས་ཟབ་པའི་བདག་གི་སློབ་དཔོན་བཀའ་
དྲིན་ཅན་དགེ་ཚུལ་ཁྲིམས་རྒྱ་མཚོ་མཆོག་གི་ཞལ་སྔ་ནས་ཐོས་སོ། །སྤྱིར་ཆོས་ལུགས་སམ་ཚན་རིག་
པའི་གཞུང་ལུགས་གང་ཡིན་ཡང་རང་ཉིད་དེ་ལ་མ་ཞུགས་ན་དེ་དག་གི་ངོ་བོ་དང་བྱེད་ནུས་ཀྱི་དགེ་མཚན་
མི་མཐོང་བར་མ་ཟད། དེ་ལས་ལྡོག་སྟེ་དགེ་མཚན་མེད་ཅིང་རྨོངས་དད་རེད་སྙམ་པའི་ཕྱིན་ཅི་ལོག་གི་
བསམ་བློ་སྐྱེ་ཡང་སྲིད་ལ་སྐྱེས་པ་ཡང་ཡིན་ཏེ། དཔེར་ན་རྒྱ་གར་དུ་སློབ་དཔོན་དཔའ་བོས་གཙོས་མཐོ་
བཙུན་གྲུབ་རྗེ། དེའི་སྐུ་མཆེད་བདེ་བྱེད་བདག་པོ། སྤྱན་རས་གཟིགས་བརྟུལ་ཞུགས། པནྟི་ཏ་བརྡ་སྤྲོད་
པའི་དབང་ཕྱུག་སོགས་མཁས་གྲུབ་རྣམས་དང་། རྒྱ་ནག་ཏུ་སློབ་དཔོན་དབྱིག་ཀྲི་པེའོ་གཙོས་ཚན་རིག་
པ་མང་ངོ། །བོད་དུའང་སྔོན་ཆད་དེ་འདྲ་བྱུང་བའི་ལོ་རྒྱུས་མ་མཐོང་ཡང་དེ་འདྲ་ཡོད་པ་ཐག་ཆོད་ཡིན་
སྙམ། རླབས་ཆེན་གྱི་མཁས་པ་དང་ཚན་རིག་པ་དེ་དག་ལའང་དེ་འདྲའི་ལོག་རྟོག་བྱུང་ན་དེང་སང་གི་
བསྟན་བཅོས་ལ་འཇུག་པའི་མཐུ་བྲལ་བའམ། ཡང་ན་ཞུགས་ཀྱང་ཁ་ཟིན་སྣ་ཟིན་ཙམ་རེས་ཤེས་སོང་
སྙམ་པའི་སྐྱེ་བོ་དག་ལ་ལོག་རྟོག་གིས་སེམས་རྩ་དཀྲུགས་པ་ལྟ་ཅི་སྨོས། གོང་དུ་བརྗོད་པའི་རྒྱ་གར་
མཁས་གྲུབ་དང་རྒྱ་ནག་ཚན་རིག་པ་ཚང་མ་རྗེས་སུ་ནང་བསྟན་ལ་བཅོས་མིན་གྱིས་ཡིད་ཆེས་བརྟན་པོ་
རྙེད་ཅིང་
། བསྟོད་བཀུར་སྔགས་གསུམ་གྱིས་ཞུགས་པ་ནི། སློབ་དཔོན་མཐོ་བཙུན་གྲུབ་རྗེའི་ཞལ་སྔ་
ནས། བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་སུ་མཆི། །དེ་ཅིའི་སླད་དུ་ཞེ་ན་
ཁྱོད། །སྐྱོན་མི་མངའ་ལ་ཡོན་ཏན་ལྡན། །ཞེས་དང་། སློབ་དཔོན་བདེ་བྱེད་བདག་པོས་ཀྱང་། བདག་ནི་
སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིག་པར་ལྡན་པའི་ཚིག །
དེ་ཉིད་སྟོན་པར་ཡོངས་སུ་འཛིན། །ཞེས་དང་། སློབ་དཔོན་དཔའ་བོས་ཀྱང་། སྔར་ནང་བསྟན་པ་ལ་
ངན་སྨྲས་བྱས་པའི་ཉེས་གཤགས་སུ་སྐྱེས་རབས་སོ་བཞི་བ་སོགས་ནང་བསྟན་ཕྱོགས་ཀྱི་གཞུང་མང་བོ་
ཞིག་མཛད་པར་གྲགས། རྒྱ་ནག་གི་དངོས་དོན་བདེན་ལུགས་སྐྱོང་བའི་ཚན་རིག་པ་དབྱིག་ཀྲི་པེའོ་ཡང་
སྔར་ནང་བསྟན་ལ་མི་དད་པར་མ་ཟད། ནང་ཆོས་ནི་བརྗོད་བྱ་བྲལ་བའི་བྱིས་པའི་ལབ་བརྡོལ་ལྟ་བུ་དང་།
དོན་སྙིང་མེད་པ་ཆུ་བུར་ལྟ་བུ། འདོད་དོན་མི་སྒྲུབ་པའི་ཁ་ཟས་ལྟ་བུའོ་ཞེས་སྐྱོན་བརྗོད་བྱས་ཀྱང་རྗེས་
10



དཔྱད་རྩོམ་གཅེས་བཏུས།
སུ་ཞིབ་ཏུ་སྦྱངས་ཏེ་སྔར་ཁོ་བོས་ནང་བསྟན་དང་ཆོས་ལུགས་གཞན་དག་འདྲ་མཉམ་དུ་བཞག་པ་ནི་བློའི་
འགྱོད་པ་དྲག་པོ་ཞིག་སྐྱེས་བྱུང་ཞེས་བཤད་པ་ལྟར། ནང་བསྟན་ནས་ཆོས་ཐམས་ཅད་ཀྱི་ངོ་བོ་དང་བྱེད་
ལས། ཁྱད་ཆོས། གནས་ལུགས་མཐར་ཐུག་པ་རྣམས་དངོས་གཙོའི་ལམ་ནས་སྨྲ་བར་བྱེད། ཚན་རིག་
གིས་མཐར་ཐུག་གི་དམིགས་ཡུལ་མངོན་སུམ་དུ་མི་མཐོང་ལ། མངོན་སུམ་བསྟན་པ་དག་ཀྱང་རྗེས་མར་
མཚང་བརྡོལ་བ་བྱུང་མྱོང་། ནང་བསྟན་གྱིས་མཐར་ཐུག་གི་རང་བཞིན་དངོས་མྱོང་དུ་འཇུག་པས་ཚན་
རིག་ལས་ཀྱང་ཚན་རིག་ཅིག་མ་ཡིན་ནམ། ཡང་ཚན་རིག་པ་ཆེན་པོ་དབྱིག་ཀྲི་པེའོ་མཆོག་གིས། ནུབ་
གླིང་གི་ཚན་རིག་པའི་བེམ་དངོས་ཞིབ་འཇུག་ཕྱོགས་ཀྱི་གྲུབ་འབྲས་ཤིན་ཏུ་ཆེ་ཡང་། སེམས་ཁམས་
ཕྱོགས་ཀྱི་ཞིབ་འཇུག་ནང་བ་སངས་རྒྱས་པ་ལ་འགྲན་ཐུབ་ས་མི་འདུག རྒྱལ་པའི་གཞུང་ན་མས་བྱུང་གི་
སྐོར་ཤིན་ཏུ་ཕྲ་ཞིང་ཞིབ་པ་ཞིག་འདུག སེམས་ཁམས་ཞིབ་འཇུག་བྱེད་མཁན་ལ་དེ་ལས་བློ་བསྐྱེད་ཆེན་པོ་
སྟེར་ཐུབ་ཅེས་བཤད་པ་སོགས་ཤིན་ཏུ་མང་བ་ལྟར་ཡིན། འུ་ཅག་ཀུན་གྱིས་ཤེས་སླ་བའི་ཆ་ནས་མཚོན་
ན། ཚན་རིག་གིས་བསྒྱུར་མི་ཐུབ། ཁྲིམས་ལུགས་ཀྱིས་གནོན་མི་ཐུབ་པའི་རིམས་ནད་འཇིགས་སུ་
རུང་བ། ཡ་ང་བ་ཞེ་སྡང་དང་གཅིག་ལ་གཅིག་འཚེ་བའི་གནོད་སེམས་སོགས་ནང་ཆོས་འབའ་ཞིག་གིས་
རྨང་ནས་བསྒྱུར་ནུས་པས་ན། ནང་ཆོས་ནི་རིམས་ནད་སེལ་བའི་སྨན་མཆོག་དང་སེམས་རྩ་འདུལ་བའི་
བཅའ་ཁྲིམས་རེད། ཚན་རིག་གི་ཕན་འབྲས་ནི་ངོ་གདོང་ཙམ་དང་གནས་སྐབས་ཙམ་ཡིན། ནང་ཆོས་
ཀྱི་ཕན་འབྲས་ནི་གཞི་རྩ་དང་མཐར་ཐུག་གི་གནས་ཡིན། དེའི་ཕྱིར་བླུན་པོ་སེམས་ཁམས་ལ་སྨྱོ་འབུས་
ཟིན་པ་ཞིག་མིན་ན་དབུ་བའི་རྡོག་པོར་སྟེགས་མི་འཆའ་བར་དེད་དཔོན་མཆོག་གི་ཁ་ལོ་དང་བཅས་པའི་གྲུ་
གཟིངས་སུ་བསྡད་ནས་མ་རིག་པའི་དུག་མཚོ་འཁྱིལ་བའི་ཕ་རོལ་ཏུ་བགྲོད་བྱེད་ནི་ནང་ཆོས་ཉག་གཅིག་
ཡིན་པ་ངོས་ཟིན་དགོས་པར་འདུག་སྙམ་མོ། །
རྩོམ་པ་བོ། བློ་བཟང་བསམ་གྲུབ།
སྐབས་གསུམ་པའི་མཐར་ཕྱིན་སློབ་མ། རྩོམ་འདི་ནི་༢༠༠༡ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མགོ་ལོག་ན་དགེ་རྒན་གྱི་བྱ་བ་སྒྲུབ་བཞིན་ཡོད།
1.08



གངས་ལྗོངས་ཤེས་རིག་ནོར་བུའི་སློབ་གླིང་།
ཚད་མ་རིག་པའི་དགེ་མཚན་ལས་འཕྲོས་ཏེ་སྲོལ་རྒྱུན་རིག་
གཞུང་དར་སྤེལ་སྐོར་གླེང་བ།
བཀྲ་ཤིས་རྒྱ་མཚོ།
(མགོ་ལོག)
སྤྱིར་འགྲོ་བ་མིའི་རིགས་ཀྱི་རྩལ་ལས་ཐོན་པའི་གྲངས་ཀྱིས་མི་ལོང་བའི་ཤེས་བྱ་སྣ་ཚོགས་
ཤིག་ཡོད་མོད། དེ་དག་རེ་རེ་ལའང་རང་ཉིད་དུ་གྲུབ། ཁྱད་པར་ཏུ། སློབ་དཔོན་ཕྱོགས་གླང་ཡབ་
སྲས་ཀྱིས་མཛད་པའི་ཚད་མ་རིག་པ་ནི་འགྲོ་བ་མིའི་རིགས་ཀྱི་རླབས་ཆེ་བའི་ཤེས་རིག་ཅིག་ཡིན་
པ་མ་ཟད། གཞན་ལས་ཁྱད་པར་ཏུ་འཕགས་པའི་ཡོན་ཏན་མང་པོ་ཞིག་ཀྱང་མཆིས་ཏེ། རང་ཉིད་
ཀྱིས་གཞུང་ལུགས་གང་ལ་དཔྱད་ཀྱང་འདི་ནི་མེད་དུ་མི་རུང་བའི་ལག་ཆ་གཙོ་བོ་ཞིག་ཡིན།
མཚན་ནི། ཚད་མ་རིག་པ་འདི་གཏིང་ཟབ་ཅིང་ཕྲ་ཞིབ་ཡིན་པས་འདི་ཤེས་ན་དཔྱད་སྟོབས་ཆེ་ཞིང་
རྣོ་ངར་ལྡན། དེའི་ཕྱིར། བླ་ན་མེད་པའི་དཔྱད་པ་གསུམ་གྱིས་དག་པའི་ཚད་མ་རིག་པ་འདི་ལ་
རྒྱ་བོད་མཁས་པ་ཀུན་གྱིས་བསྔགས་བརྗོད་མེ་ཏོག་གི་ཕྲེང་བ་མ་གཏོར་བ་ཉུང་ཉུང་ཡིན། འཛམ་
གླིང་གི་བསམ་བློ་བ་ཆེན་མོ་ཨེན་ཁེ་སིས་ཀྱང་། སྤྱིར་བཏང་གི་གཏན་ཚིགས་རིག་པ་མི་དང་ཤེས་
རིག་ཡོད་པའི་སེམས་ཅན་གང་གིས་ཀྱང་ཤེས་ཤིང་། བེད་སྤྱོད་ཀྱང་བྱེད་ཐུབ་པ་ཡིན། རྩོད་སྒྲུབ་
རྟོག་རྣམ་ཁོང་དུ་ཆུད་པ་མི་ཁོ་ན་དང་དེའི་ནང་ནས་ཀྱང་རྟོགས་པའི་ཚད་མཐོན་པོར་སླེབས་པའི་
མི། དཔེར་ན། སངས་རྒྱས་ཆོས་ལུགས་པའི་མཚན་ཉིད་སྨྲ་བ་ལྟ་བུ་ཞིག་དགོས། ཞེས་སངས་
རྒྱས་པའི་གཞུང་ནས་བཤད་པའི་མཚན་ཉིད་རིག་པ་དེ་རྟོགས་པའི་ཚད་མཐོན་པོར་སླེབས་པ་ཞིག་
མ་གཏོགས་ཕལ་བ་རིག་པ་ལ་མི་མཁས་པ་རྣམས་ཀྱི་སྤྱོད་ཡུལ་ཡིན་པར་བཤད། སུའུ་ལེན་གྱི་
མཚན་ཉིད་སྨྲ་བ་ཆེན་པོ་ཁྲར་པཱ་ཆི་ཁོས་ཀྱང་། རིག་པའི་དབང་ཕྱུག་ཆེན་པོ་སློབ་དཔོན་ཕྱོགས་
གླང་ཡབ་སྲས་ཀྱི་གཞུང་ལ་ཨ་རི་ཟི་ཏོད་ཀྱི་ཚད་མའམ་ཕྱི་གླིང་བའི་ཚད་མ་ལས་ཁྱད་དུ་འཕགས་
109



དཔྱད་རྩོམ་གཅེས་བཏུས།
པའི་ཡོན་ཏན་མང་དུ་འདུག་ཅེས་བསྔགས་བརྗོད་ཚད་མེད་གནང་ཞིང་། ད་དུང་དེའི་རིགས་ལམ་
ཁ་ཤས་དུས་རབས་དུ་མའི་སྔོན་ནས་རྩིས་རིག་ཚད་མའི་སྔོན་དུ་སླེབས་ཡོད་ལ་རིག་འཕྲུལ་མང་པོ་
ཞིག་དེང་རབས་ཚད་མའི་ཆུ་ཚད་དུ་ཐོན་འདུག་ཅེས་འུ་ཅག་གི་ཚད་མ་རིག་པའི་འབྱུང་ཁུངས་དང་
དེའི་བརྗོད་དོན་ཡང་དག་པའི་ལྟ་ཚུལ་རྣམས་དེང་རབས་ཚན་རིག་གི་ཆུ་ཚད་ལས་བརྒལ་བའི་ཁྱད་
ཆོས་མང་དུ་ཡོད་པར་བཤད། ད་ལྟའི་ཚན་རིག་གིས་ཕྱི་རོལ་ཡུལ་གྱི་འཕེལ་འགྱུར་སོགས་ལ་ཞིབ་
འཇུག་བྱས་པའི་ཁྱད་མཚར་གྱི་རྣམ་པ་མང་བོ་ཞིག་བདེན་སྤྲོད་བྱེད་ཀྱིན་ཡོད་ནའང་ནང་གི་ཤེས་
པའི་སྐོར་ལ་ཞིབ་འཇུག་བྱས་པའི་ལྟ་ཚུལ་ནི་ནང་བའི་གཏན་ཚིགས་རིག་པའི་གཞུང་ལས་བཤད་
པའི་སྔོན་ཐོན་གྱི་ལྟ་བ་དང་རྒྱང་ཐག་ཤིན་ཏུ་རིང་ངོ་། །གང་ཞིག་རིགས་པར་ལྡན་པའི་ཚིག །དེ་
ཉིད་སྟོན་པར་ཡོངས་སུ་འཛིན། །ཞེས་དང་། ལེགས་པར་བརྟགས་ལ་ང་ཡི་བཀའ། །བླང་བར་
བྱ་ཡི་གུས་ཕྱིར་མིན། །ཞེས་གསུངས་པ་ལྟར། གཞུང་ལུགས་གང་དང་གང་ཡིན་ཀྱང་དག་པའི་
རིགས་པ་གང་ལ་ཡོད་ན་དེ་ཚད་མར་འཛིན་དགོས་པས། དེང་སང་གི་དུས་རབས་འདིར་འཛམ་
གླིང་ཆེན་མོར་རིགས་འཕྲུལ་གྱི་ཚོང་བརྡལ་ཡངས་པོར་བཀྲམ་པའི་ཤེས་རིག་གི་ཉོ་ཚོང་ཁྲོད་ན་
གང་ལའང་འགྲམ་ཆུ་ལྡང་མི་དགོས་པ་མེད་མོད། དེ་དག་ལས་ཀྱང་མིང་དུ་གྲགས་པའི་ཚན་རིག་
པ་རྣམས་ཀྱི་འགྲམ་ཆུ་འཛར་འཛར་དུ་ལྡང་ས་ནི་ང་ཚོའི་བླ་མེད་ཀྱི་གཞུང་ལུགས་དེ་ཁོ་ན་ཡིན་
ནོ། །ཐབས་མཁས་པ་དྲིན་ལན་བསབས་པའི་མདོ་ལས་ཀྱང་། བྱང་ཆུབ་སེམས་དཔས་གཏན་
ཚིགས་ཀྱི་རིགས་པ་འཚོལ་བར་བྱེད་དེ། བསྟན་བཅོས་ཉིད་ལས་ལེགས་པར་བཤད་པ་དང་ཉེས་
པར་བརྗོད་པ་ཡང་གད་པ་ཇི་ལྟ་བ་བཞིན་དུ་ཡོངས་སུ་ཤེས་པར་བྱ་བའི་ཕྱིར་དང་། ཕས་རྒོལ་
ཚར་གཅོད་པར་བྱ་བའི་ཕྱིར་སོགས་མདོ་རྒྱུད་དུ་མ་ནས་གཏན་ཚིགས་རིག་པའི་དགེ་མཚན་མང་
དུ་གསུངས་ཤིང་། ཁྱབ་ཆུང་བའི་སྒོ་ནས་བཤད་ན། ཐ་ན་ཀུ་རེ་རྩེ་བ་དང་ཤགས་འགྱེད་པའི་ཚེ་
ནའང་རིགས་པ་འདི་བཀོལ་ན་ཕ་རོལ་བོ་མི་སྨྲ་བའི་བརྟུལ་ཞུགས་འཛིན་དུ་འཇུག་པ་སོགས་བསམ་
ཡུལ་ལས་འདས་པའི་རླབས་ཆེ་བའི་བསམ་བློ་བ་དང་
། དམག་དོན་པ། ཆབ་སྲིད་པ་སོགས་མང་
པོ་ཞིག་གིས་ལུགས་འདི་ལ་གདེང་འཇོག་ཚད་མེད་བྱས་པ་སུ་ཞིག་གིས་གྲངས་ཀ་ཟིན། ད་དུང་
ཞིབ་འཇུག་བྱེད་བཞིན་པ། བྱས་ཟིན་པ། བྱ་བར་འདོད་པ་སོགས་བགྲང་ལས་འདས་པའི་མཁས་
པ་མང་པོས་འདི་ལ་བསྟོད་པའི་མཐེ་བོང་མི་བསྒྲེང་མཁན་གཅིག་ཀྱང་མེད། ཉེ་ལམ་ང་ཚོ་བོད་ལ་
༢ ༣ O



གངས་ལྗོངས་ཤེས་རིག་ནོར་བུའི་སློབ་གླིང་།
ཡབ་མེས་བཀའ་དྲིན་ཅན་རྣམས་ཀྱིས་དཀའ་བ་བརྒྱ་ཕྲག་ཁྱད་དུ་བསད་ནས་འོད་ཟེར་སྟོང་ལྡན་
གྱིས་དཀྲིས་པའི་གཞན་ལ་ངོམ་ཆོག་ཆོག་གི་རིན་པོ་ཆེ་འདི་ཡོད་ཀྱང་། ད་དུང་ཅི་བྱེད་འདི་བྱེད་
མེད་པའི་གྲོང་བ་འགའ་རེ་དང་ཚུལ་འཆོས་ཀྱིས་མི་ཚེ་སྐྱེལ་བའི་སྒོམ་ཆེན་པ་ལ་ལས་དུག་དང་
སྨན་གྱི་དབྱེ་བ་གསལ་བོར་རྟོགས་ཀྱིན་མེད་པ་འདྲ། རྒྱུ་མཚན་ནི། གྲོང་བ་ལས་ཚད་མར་སྦྱང་
རྒྱུ་ནི་གྲྭ་བ་ཁོ་ནའི་ལས་འགན་རེད་ང་ཚོ་གྲོང་བར་མཁོ་ས་མེད། ང་ཚོས་རྒན་མོར་རྟགས་གསལ་
གཏོང་རྒྱུ་མིན་ན་དེས་ཅི་བྱེད་ཟེར། སྐད་ཆ་འདི་ནི་ཕྱོགས་སུ་མ་ལྷུང་བའི་མཁས་པ་སུ་ཞིག་གིས་
ཐོས་ཀྱང་སྙིང་རྗེ་བ་ལས་ཁྱབ་ཆུང་བའི་བསམ་བློ་འདི་ལ་སུ་ཞིག་གིས་ཡིད་རྟོན་བྱེད། དེ་ཅིའི་
ཕྱིར་མི་འགྲིག་ཟེར་ན། ཚད་མ་རིག་པ་ནི་གཞན་ལ་ཚ་རྒྱག་ཐབས་ཙམ་ཞིག་དང་ངེས་པར་ཏུ་ལན་
དོན་མཐུན་བཞི་པོ་ལས་འདའ་མི་ཉན་པའི་བཀག་རྒྱ་ཅན་གྱི་གཞུང་ཞིག་གཏན་ནས་མ་ཡིན་པར་
མ་ཟད། བླ་ན་མེད་པའི་དཔྱད་པ་གསུམ་གྱིས་ཕ་རོལ་བོའི་ལོག་རྟོག་ངན་པ་སེལ་བར་བྱེད་པའི་
གཞུང་ལུགས་ཤིག་ཡིན། རྗེ་བླ་མ་རྡོ་རྗེ་འཆང་ཤར་ཙོང་ཁ་པ་བློ་བཟང་གྲགས་པ་མཆོག་གིས་ཀྱང་
རིན་ཆེན་རྣམ་གསུམ་གྱི་གྲལ་དུ་བཞག་པ་དང་། ད་དུང་ཀུན་མཁྱེན་འཇམ་དབྱངས་བཞད་པའི་
རྡོ་རྗེ་མཆོག་གིས། རྒྱལ་བ་གཉིས་པའི་མཆོད་སྤྲིན་ཡིན། །བསོད་ནམས་ཡེ་ཤེས་ཚོགས་ཆེན་
ཡིན། །གྲྭ་ས་མཛེས་པའི་རྒྱན་ཕྲེང་ཡིན། །མཐོ་རིས་ཐར་བའི་ཐེམ་སྐས་ཡིན། །ཞེས་གསུངས་པ་
བཞིན་སྔོན་བྱོན་མཁས་དབང་འབུམ་གྱིས་ལུགས་འདི་ལ་གདེང་འཇོག་ཚད་མེད་བྱས་པ་མཁས་
བླུན་ཀུན་ལ་བསྙོན་དུ་མེད་པ་ཞིག་ཡིན། ད་དུང་ང་ཚོ་བོད་ཀྱིས་འོད་སྟོང་འབར་བའི་རིན་པོ་ཆེའི་ལྡེ་
མིག་འདི་ཡོད་ཀྱང་ཡོད་པར་ངོ་མ་ཤེས་པར་སྣང་མེད་དུ་བཞག་ན་ང་ཚོའི་ཡབ་མེས་གོང་མ་རྣམས་
ཀྱི་ས་གསུམ་ན་འགྲན་ཟླ་བྲལ་བའི་གཟི་བརྗིད་དང་སྙིང་སྟོབས། ད་དུང་དེ་དག་གི་བླ་ན་མེད་པའི་
ལྷག་བསམ། བཟོད་པར་དཀའ་བའི་རྡུལ་ཆུ་ལས་གྲུབ་པའི་ངོམ་ཆོག་ཆོག་གི་གཞུང་ལུགས་འདིའི་
དར་ཆ་མཐོན་པོ་ང་ཚོས་གོ་ལ་ཡངས་པོའི་ཁྱོན་ལ་ཇི་ལྟར་བསྒྲེང་། ཡང་ཁ་ཅིག་གིས། ཚད་མ་ནི་
ཐར་བ་དང་ཐམས་ཅད་མཁྱེན་པའི་ལམ་བགྲོད་བྱེད་ཀྱི་ཐབས་ཤིག་མིན་ལ། ཁ་རྩོད་ཚིག་རྩོད་ཁོ་
ན་བྱེད་པ་ལས་དེས་ཅི་ལ་ཡང་མི་ཕན་ཟེར། འོ་ན་སྔོན་གྱི་མཁས་གྲུབ་སློབ་དཔོན་ཕྱོགས་གླང་ཡབ་
སྲས་བརྒྱུད་པ་དང་བཅས་པའི་དམ་པ་དེ་དག་གིས་ཅི་ལ་ཡང་མི་ཕན་པའི་གཞུང་ལུགས་ལྟར་སྣང་ཞིག་
ལ་མགོ་འཁོར་ནས་མི་ཚེ་བསྐྱལ་བ་ཡིན་ནམ། ང་ཚོས་རང་གི་རིག་གཞུང་ཚད་འདི་འདྲ་ཞིག་ལ་བཞག་
2



དཔྱད་རྩོམ་གཅེས་བཏུས།
ན་གཞན་གྱིས་ཚད་ཇི་འདྲ་ཞིག་ལ་འཇོག་པ་ཕལ་ཆེར་ཁྱོད་ཚོས་ཤེས་ལས་ཆེ། དེང་སྐབས་ཚན་རིག་
གི་ཚ་རླབས་ཕྱོགས་ཀུན་ཏུ་མཆེད་པའི་དུས་རབས་ཉེར་གཅིག་པའམ་རིག་གནས་ཀྱི་དུས་རབས་འདིར་
འགྲོ་བ་མིའི་རིགས་ཀྱི་ཤེས་རྟོགས་དང་སྤྱི་ཚོགས་ཀྱི་འཕེལ་རྒྱས། འདས་པའི་ལོ་རྒྱུས། འབྱུང་འགྱུར་
གྱི་ཁ་ཕྱོགས་སོགས་ངོམ་ཆོག་ཆོག་གི་དུས་རབས་འདིར་ང་ཚོས་ཅིའི་ཕྱིར་རང་གི་བླ་ན་མེད་པའི་གཞུང་
ལུགས་དར་སྤེལ་དུ་བཏང་ནས་གཞན་ལ་མི་ངོམ། ཡང་གཅིག་བཤད་ན། ཤེས་རིག་ནི་མིའི་རིགས་ཀྱི་བླ་
སྲོག་ཡིན་ལ། ཚེ་སྲོག་ནི་མིའི་རིགས་ཀྱི་རྟེན་གཞི་ཡིན་པས། ཕུན་སུམ་ཚོགས་པའི་ཤེས་རིག་གི་རིན་
ཐང་ཅུང་ཙམ་ཡང་མ་ཤེས་པར་ངན་སྨྲས་ཀྱི་ཐན་སྐད་སྒྲོག་པ་ནི་ངོ་མ་སྐྱུག་བྲོ་བའི་གནས་སོ། །ཡིད་ཕངས་
བ་ཞིག་ལ། ང་ཚོའི་མི་རིགས་འདིར་གཟི་འོད་འཕྲོ་བའི་ཤེས་རིག་གི་བདུད་རྩི་མངར་མོ་འཐུང་བའི་མི་ནི་ཧ་
ཅང་ཉུང་། དེ་རྒྱུ་མཚན་གང་དག་གིས་ཤེས་ཐུབ་ཟེར་ན། ང་ཚོ་བོད་ཀྱི་ཚད་མ་རིག་པ་སློབ་མཁན་བརྒྱ་
ཆའི་གོ་ལྔ་གྲྭ་བ་ཡིན་པ་དང་བརྒྱ་ཆའི་ལྔ་གྲོང་བ་རེད། མི་རིགས་གཞན་གྱིས་རང་གི་རིག་གཞུང་དར་
སྤེལ་དུ་གཏོང་བར་བལྟས་ན་ང་ཚོ་བོད་པ་རྣམས་ངོ་མ་རྗེས་སུ་ལུས་འདུག མི་རིགས་གཞན་གྱིས་རང་
གི་རིག་གནས་ཕོ་མོ་གཉིས་ཀྱིས་ལོངས་སུ་སྤྱོད་པ་འདྲ་འདྲ་རེད་མོད། ང་ཚོ་བོད་ལ་ཚད་མ་སྦྱང་མཁན་
གྱི་བུད་མེད་བརྒྱ་ཆའི་གཅིག་ཀྱང་མི་ལོང་། ད་དུང་བུད་མེད་ཞིག་གིས་ཚད་མ་སྦྱང་ནས་རྟགས་གསལ་
བཏང་ན་དེ་ལ་དུས་ངན་གྱི་རྟགས་རེད་ཟེར་ནས་ཅི་ཙམ་སྨོད་པ་རང་ཅག་ཀུན་གྱིས་བསམས་ན་ཤེས།
དེས་ན་ཕྱོགས་གླང་ཡབ་སྲས་ཀྱིས་བུད་མེད་ལ་ཚད་མ་སྦྱང་བའི་གོ་གནས་མ་སྤྲད་པ་ཡིན་ནམ། མིན་ན་
འདི་འདྲའི་ལྟ་བ་མཁྲེགས་འཛིན་བྱེད་དགོས་དོན་ཅི། ང་ཚོ་བོད་མིའི་གྲངས་ཀ་འདི་འདྲ་ཉུང་ལ་ནང་དུ་གྲྭ་
བ་ག་ཚོད་ཡོད། ཞིབ་ཏུ་བསམ་ན་ང་ཚོས་རང་གི་རིག་གཞུང་འཛིན་སྐྱོང་སྤེལ་གསུམ་བྱེད་མི་ཐུབ་ན་མི་
རིགས་གཞན་གྱི་ལེགས་ཆ་ཇི་ལྟར་བསྡུ་ལེན་བྱེད། ངས་བསམས་ན། ཚད་མ་ནི་འགྲོ་བ་མིའི་རིགས་ཀྱི་
ཐུན་མོང་གི་ནོར་བུ་ཞིག་ཡིན་གྱི། གྲྭ་བ་ཁོ་ནའི་སྒེར་ཆོས་ཤིག་གཏན་ནས་མ་རེད། ཡང་དག་པའི་རིག་
པའི་གནས་ལ་མཐོང་ཆེན་མི་བྱེད་པར་ཕྱོགས་རིས་དང་ཕྲག་དོག་གི་དབང་གིས་དེ་སྲོལ་རྒྱུན་རིག་གནས་
ཤིག་ཡིན་པས་དེས་བོད་ལ་ཕན་ཅི་ཐོགས་ཟེར་ན། དེ་ནི་ཤིན་ཏུ་ནོར་ན་ཡིན་ཏེ། སྲོལ་རྒྱུན་ཐམས་ཅད་
བཟང་བོ་མིན་ཡང་སྲོལ་རྒྱུན་ནང་ནའང་བཟང་བོ་ཡོད། དེང་རབས་རིག་གནས་ཀྱང་དེ་བཞིན་ཡིན། འོ་
ན། གསར་གཏོད་པ་ཁྱེད་རང་གིས་སྲོལ་རྒྱུན་རིག་གནས་མཐའ་གཅིག་ཏུ་འགོག་པ་ཡིན་ནམ། དེ་འགོག་
དགོས་ན། བོད་རང་གི་ཐུན་མོང་མ་ཡིན་པའི་སྐད་ཡིག་ཀྱང་འགོག་དགོས་པས་ཁྱེད་མཁས་པའི་དབང་
༣ 12



གངས་ལྗོངས་ཤེས་རིག་ནོར་བུའི་སློབ་གླིང་།
བོར་རློམ་མོད་ཀྱང་། ཅུང་ནོར་འདུག ཅིའི་ཕྱིར་ནོར་འདུག་ཅེ་ན། ང་ཚོའི་མི་རིགས་འདི་ཉམས་རྒུད་
དུ་སོང་བ་སྲོལ་རྒྱུན་རིག་གནས་ཀྱིས་ཉམས་རྒུད་དུ་བཏང་བ་གཏན་ནས་མིན། སྲོལ་རྒྱུན་རིག་གནས་
འཛིན་སྐྱོང་སྤེལ་གསུམ་གཞིར་བཞག་གི་ཐོག་ནས་དེང་རབས་རིག་གནས་མ་སྦྱང་བའི་རྐྱེན་ཡིན། ང་
ཚོས་རང་གིས་ནོར་སོང་བའི་བྱ་བ་རྣམས་རང་མི་རིགས་ཀྱི་འོད་སྟོང་འབར་བའི་སྲོལ་རྒྱུན་རིག་གནས་ཀྱི་
མགོ་ལ་འཕངས་པ་ནི་ངོ་མ་ཡིད་ཆད་པའི་གནས་སུ་ལྷུང་། ཡང་ཁ་ཅིག་གིས། བོད་ཀྱི་ཆབ་དཔལ་རིག་
གསུམ་ཡར་རྒྱས་སུ་འགྲོ་མི་ཐུབ་པའི་རྒྱུ་རྐྱེན་གཙོ་བོ་ནི་སྲོལ་རྒྱུན་རིག་གནས་སྦྱང་མཁན་མང་བའི་སྐྱོན་
ཡིན་ཟེར། མཐའ་གཉིས་དང་བྲལ་བའི་ཁྱེད་ཀྱི་ལྟ་བ་སུ་ཞིག་གིས་ཀྱང་ཁས་ལེན་པ་གདོན་མི་ཟའོ། །ད་
དུང་ཁྱེད་ཀྱི་མཚན་ལ་བསམ་བློ་བ་དང་ཆབ་སྲིད་པ། རིག་གནས་པ། མཁས་བ་སོགས་ཀྱང་ཅིའི་ཕྱིར་
མི་འདོགས། འདི་འདྲའི་ངོ་མཚར་བའི་ལེགས་བཤད་ཡག་པོ་གསུང་རྒྱུ་ཡོད་པ་ངོ་མ་ཡ་མཚན་ཆེ། ཁྱེད་
འདྲ་བའི་བསམ་བློ་བ་ཆེན་མོ་ཞིག་བོད་གངས་ཅན་གྱི་ལྗོངས་ལ་བྱུང་བ་ང་ཚོའི་བསོད་ནམས་ཡིན། ཞེས་
ཁྱོད་ལ་ངོ་བསྟོད་ཀྱི་ཆོ་ལོ་རེ་གནང་ན་ཁྱེད་ཐུགས་དགྱེས་སམ། གྲོགས་པོ་ལགས། འོ་ན་རྒྱལ་རབས་
སོ་གསུམ་པ་སྲོང་བཙན་སྒམ་པོ་དང་སོ་བརྒྱད་པ་ཁྲི་སྲོང་ལྡེའུ་བཙན་སོགས་ཀྱི་སྐབས་སུ་ས་སྒང་འདིའི་
སྟེང་བོད་ལྟ་བུའི་ཆབ་དཔལ་རིག་གསུམ་གྱི་ཡང་རྩེར་སོན་པའི་རྒྱལ་ཁབ་མང་པོ་མེད་པ་འཛམ་གླིང་གི་ལོ་
རྒྱུས་སྨྲ་བ་ཀུན་གྱི་དགོངས་པ་གཅིག་དང་དབྱངས་གཅིག་ཡིན་ན། དེ་འདྲའི་ཆབ་དཔལ་རིག་གསུམ་དར་
རྒྱས་སུ་སོང་བ་ཡང་རང་རིགས་ཀྱི་བླ་ན་མེད་པའི་སྲོལ་རྒྱུན་རིག་གནས་ལ་བརྟེན་ནས་བྱུང་བ་མ་ཡིན་
ནམ། ཞིབ་ཏུ་བསམ་བློ་ཞིབ་མོ་གཏོང་རོགས་ཞུ་ཞུ། བརྒྱ་བཤད་ཚིག་གི་རྩ་བ། སྟོང་དཀྲུགས་འོ་མའི་
མར་ལོ། ཞེས་བའི་དཔེ་ལྟར། མདོར་བསྡུས་ན་ང་ཚོའི་ལོ་ངོ་སྟོང་ཕྲག་གི་ལོ་རྒྱུས་ལྡན་པའི་སྲོལ་རྒྱུན་
རིག་གནས་དང་ཡང་ན་དགོས་ཚད་མ་རིག་པའི་བསྟན་པ་རིན་པོ་ཆེ་ཡར་ངོའི་ཟླ་ལྟར་ཇི་སྲིད་བར་དུ་རྒྱས་
པར་གྱུར་ཅིག
རྩོམ་པ་པོའི་ཞུ་འབྲས།
ཤ་རུས་གདུང་རྒྱུད་གཅིག་པའི་བོད་མི་སྤུན་ཟླ་རྣམ་པ། ང་ཚོའི་ཕམ་ཁ་གྲངས་མེད་ཅིག་གི་གཡུལ་
ས་ནས་ལོ་ངོ་མི་ཉུང་བ་ཞིག་གི་རིང་ལ་རྒྱལ་ཁའི་དར་དཀར་སྒྲོན་མ་མྱོང་མོད། འོན་ཀྱང་། འཇིགས་སྣང་
༡༣3



དཔྱད་རྩོམ་གཅེས་བཏུས།
སྣ་ཚོགས་མྱོང་བཞིན་པའི་ང་ཚོས་རང་གི་གཏན་འདུན་དང་ཡིད་ཆེས་རེ་སྒུག་དང་འཚོལ་སྙེགས་འདོད་
ཞེན་དང་ཁ་ཆེམས་སོགས་རུམ་དུ་བཅུགས་ནས་ནམ་ཟླ་གྲང་བའི་རི་སུལ་འདིར་ཨ་མྱེ་རྫུན་མ་ཞིག་གི་ལེ་
བདའ་ལ་འཁང་ར་བྱེད། ད་དུང་ང་ཚོའི་དམིགས་འདུན་དང་དམ་བཅའ་སྔར་ལས་བརྟན་ལ། ལ་རྒྱ་དང་
སྤོབས་པ་སྙིང་སྟོབས་སོགས་ནི་ང་ཚོའི་སེམས་ཁོང་ན་འབར་མི་ཚར་བའི་མེ་ལྕེ་ཁོ་ན་ཡིན། ངའི་ཞེ་མཐུན་
ཚོ། འཇིག་རྟེན་འདི་འཇིག་རག་བར་དུ། བསྐལ་བ་འདི་མ་སྟོང་བར་དུ། ང་ཚོས་རང་ཤ་དྲོན་མོ་འདི་ཅིས་
ཀྱང་ཡ་ང་བའི་དུར་ཁྲོད་འདི་ནས་གསོལ་སྟོན་དུ་མི་བཤམ་ཀ་མེད་བྱུང་
། ངའི་སྙིང་སྡུག་ཚོ། ངོ་མ་ཡིན།
ཁྱེད་ཚོ་ང་ལ་མཚོན་ན་བུ་གང་ཡོད་ནང་གི་དེ་ཡོད་ཡིན། དེའི་ཕྱིར། ངས་ནམ་ཡང་ཁྱོད་ཚོར་སྙིང་གཏམ་
འདི་བཤད་ཆོག་ཆོག་ཡིན་ལ། བཤད་ངེས་ཀྱང་ཡིན། འགྲོས་མི་མཉམ་པའི་ཀྱག་ཀྱོག་གི་མི་ཚེ་འདི་ངོ་
མ་གདུག་རྩུབ་ཆེ་ལ་སྙིང་རྗེ་མེད། ང་ཚོའི་རེ་བ་ཁྲི་ཕྲག་གི་གཤོག་ཟུང་བར་ནས་རང་ཉིད་ཀྱི་ཨ་མ་ལ་སྙིང་
གཏམ་འདི་བཤད་འདོད་མོད། ལས་དབང་ནག་པོ་འདིས་ཅིའི་ཕྱིར་བཤད་དུ་མི་འཇུག
ནམ་ཡང་ངའི་སྙིང་གཏམ་འདི་ཁྱོད་ཚོར་བཤད་ངེས་ཡིན། ཐུགས་རྒྱ་མཁའ་ལྟར་ཡངས་པའི་
གཟིགས་པ་པོ་རྣམ་པ། ང་རང་ནི་ཆེས་དབུལ་ཕོངས་ཀྱི་གྲྭ་རྐྱང་ཞིག་ཡིན་ལ། རང་ཉིད་ཀྱི་དམིགས་
འདུན་ཞིག་གི་ཆེད་དུ་ནམ་ཡང་བཟོད་མི་ཐུབ་པའི་གཏམ་རྒྱུད་རྡོག་གཅིག་སྔས་མགོར་བྱས་ནས་མ་ཤི་
བར་རང་སེམས་རང་གིས་གསོས་ནས་འདུག་རྩིས་ཡོད། ཁྱེད་རྣམ་པས་ང་ལ་སྡིགས་མོ་བྱས་ཀྱང་ཆོག་
ལ། བཀའ་བཀྱོན་བྱས་ཀྱང་ཆོག གང་ལྟར། ང་མ་ཤི་བར་དུ་ཚད་མ་རིག་པ་ནི་སྤྱི་ཚོགས་ལག་ལེན་གྱིས་
ཞིབ་འཇུག་བྱས་པའི་ཐག་བཅད་སྡོམ་ཚིག་ཏུ་གྲུབ་པས། དེས་ཡང་དག་པའི་སྒོས་དངོས་ཡོད་དེའི་ཆོས་
ཉིད་ཀྱི་གནད་དོན་མཚོན་པ་མ་ཟད། བསམ་ཚོད། རྗེས་དཔག་སོགས་གཏན་ཚིགས་ཀྱི་བརྒལ་བརྟག་
རྣམ་པ་བརྒྱུད་དེ་མཚོན་པའི་ཤེས་ཡོན་གྱི་ཁོངས་གཏོགས་ཤིག་ཀྱང་ཡིན།
རྩོམ་པ་བོ། | བཀྲ་ཤིས་རྒྱ་མཚོ།
སྐབས་གསུམ་པའི་མཐར་ཕྱིན་སློབ་མ། རྩོམ་འདི་ནི་༢༠༠༡ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཚད་མ་རིག་པ་གཙོས་བོད་ཀྱི་རིག་གཞུང་ལ་སློབ་གཉེར་བྱེད་བཞིན་ཡོད།
༣༣4



གངས་ལྗོངས་ཤེས་རིག་ནོར་བུའི་སློབ་གླིང་།
ཁྱབ་པ་སྒོ་བརྒྱད་ཀྱི་ཁྱབ་མཐའ་ཅུང་ཟད་བཤད་པ་དྲི་མེད་རིགས་པའི་
རྩེད་འཇོ་ཞེས་བྱ་བ།
ཀོའུ་སྡེ་སྐལ་བཟང་སྦྱིན་པ།
ཟླ་བྲལ་དམིགས་མེད་ཤེས་རབ་དག་པའི་དབྱིངས། །
ཐུན་མཚམས་འོད་བརྒྱའི་རི་མོར་རྩེན་པའི་གར། །
རབ་རྨོངས་མུན་པའི་སྣང་བ་གཅོད་པའི་རླབས། །
རྨད་བྱུང་ཟག་བྲལ་བདེ་བར་བསྒྱུར་དེས་སྐྱོངས། །
༡ རྗེས་ཁྱབ་ཁྱབ་པ་སྒོ་བརྒྱད་ནང་གི་གཅིག་ཙམ་ངེས་པའི་ཐལ་འགྱུར་དང་ལྡོག་ཁྱབ་ཁྱབ་པ་
སྒོ་བརྒྱད་ནང་གི་གཅིག་ཙམ་ངེས་པའི་ཐལ་འགྱུར་གཉིས་ལ་ཡིན་མིན་གྱི་མུ་བཞི་ཡོད་དེ། ༡དངོས་
པོ་དང་གཅིག་མ་ཡིན་པར་ཐལ། དངོས་པོ་ཡིན་པའི་ཕྱིར། ༢བུམ་པ་ཡིན་པར་ཐལ། ཀ་བ་ཡིན་
པའི་ཕྱིར། ༣བུམ་པ་ཡིན་པར་ཐལ། གཟུགས་ཡིན་པའི་ཕྱིར། ༤དངོས་པོ་ཡིན་པར་ཐལ།
གཟུགས་ཡིན་པའི་ཕྱིར། ༢ དེ་གཉིས་ཀ་གཉིས་ཙམ་ངེས་པའི་ཐལ་འགྱུར་ལ་མུ་བཞི། ༡ཡོད་པ་
ཡིན་པར་ཐལ། བདག་མེད་ཡིན་པའི་ཕྱིར། ༢བདག་མེད་མ་ཡིན་པར་ཐལ། ཡོད་པ་མ་ཡིན་པའི་
ཕྱིར། ༣རྣམ་མཁྱེན་ཆོས་ཅན། བུམ་པ་ཆོས་ཅན། རྟག་པ་མ་ཡིན་པར་ཐལ། བུམ་པ་ཆོས་ཅན།
རྟག་པ་ཡིན་པའི་ཕྱིར། ཀ་བ་ཡིན་པར་ཐལ། བུམ་པ་ཡིན་པའི་ཕྱིར། དེ་གཉིས་ཀ་གསུམ་ཙམ་
ངེས་པའི་ཐལ་འགྱུར་ལ་མུ་བཞི། ༡བུམ་པ་ཡིན་པར་ཐལ། ཀ་བ་ཡིན་པའི་ཕྱིར། ༢བུམ་པ་མ་ཡིན་
པར་ཐལ། ཀ་བ་ཡིན་པའི་ཕྱིར། ༣ཡོད་པ་ཡིན་པར་ཐལ། རྟག་པ་ཡིན་པའི་ཕྱིར། ༤ཀ་བུམ་
གཉིས་ཡིན་པར་ཐལ། རྟག་དངོས་གཉིས་ཡིན་པའི་ཕྱིར། ༤དེ་གཉིས་ཀ་བཞི་ཙམ་ངེས་པ་ལ་མུ་
༣ བྱ་



དཔྱད་རྩོམ་གཅེས་བཏུས།
བཞི། ༡བདག་མེད་ཡིན་པར་ཐལ། རྟག་པ་ཡིན་པའི་ཕྱིར། ༢རྟག་པ་མ་ཡིན་པར་ཐལ། བདག་
མེད་མ་ཡིན་པའི་ཕྱིར། ༣ཡོད་པ་མ་ཡིན་པར་ཐལ། ཡོད་པ་མ་ཡིན་པའི་ཕྱིར། ༤དངོས་པོ་ཡིན་
པར་ཐལ། བུམ་པ་བུམ་པ་ཡིན་པའི་ཕྱིར། ༥དེ་གཉིས་ཀ་ལྔ་ཙམ་ངེས་པ་ལ་མུ་བཞི། ༡བུམ་པ་
བདག་མེད་ཡིན་པར་ཐལ། བདག་མེད་ཡིན་པའི་ཕྱིར། ༢བདག་མེད་མ་ཡིན་པར་ཐལ། བུམ་
པ་བདག་མེད་མ་ཡིན་པའི་ཕྱིར། ༣བདག་མེད་མ་ཡིན་པར་ཐལ། བུམ་པ་བདག་མེད་ཡིན་པའི་
ཕྱིར། ༤དངོས་པོ་ཡིན་པར་ཐལ། བུམ་པ་བུམ་པ་ཡིན་པའི་ཡིན་ཕྱིར། ༦དེ་གཉིས་ཀ་དྲུག་ཙམ་
ངེས་པ་ལ་མུ་བཞི། ༡ཀ་བུམ་གཉིས་མ་ཡིན་པར་ཐལ། ཡོད་པ་མ་ཡིན་པའི་ཕྱིར། ༢ཡོད་པ་ཡིན་
པར་ཐལ། ཀ་བུམ་གཉིས་ཡིན་པའི་ཕྱིར། ༣རྣམ་མཁྱེན་ཆོས་ཅན། བུམ་པ་ཆོས་ཅན། དངོས་
པོ་ཡིན་པར་ཐལ། བུམ་པ་ཆོས་ཅན་རྟག་པ་མ་ཡིན་པའི་ཕྱིར། ༤དངོས་པོ་ཡིན་པར་ཐལ། ཀ་བ་
ཡིན་པའི་ཕྱིར། ༧དེ་གཉིས་ཀ་བདུན་ཙམ་ངེས་པ་ལ་མུ་བཞི། ཀ་བུམ་གཉིས་ཡིན་པར་ཐལ། རྟག་
དངོས་གཉིས་ཡིན་པའི་ཕྱིར། ༢ཀ་བུམ་གཉིས་མ་ཡིན་པར་ཐལ། རྟག་དངོས་གཉིས་ཡིན་པའི་ཕྱིར།
༣བདག་མེད་ཡིན་པར་ཡིན་ཐལ། རྟག་དངོས་གཉིས་ཡིན་པའི་ཕྱིར། ༤དངོས་པོ་ཡིན་པར་ཐལ།
ཀ་བ་ཡིན་པའི་ཕྱིར། དེ་གཉིས་བརྒྱད་ཙམ་ངེས་པ་ལ་མུ་བཞི། ༢ཀ་བུམ་གཉིས་ཡིན་པ་གང་ཞིག་
ཀ་བུམ་གཉིས་ཡིན་པར་ཐལ། བདག་མེད་མ་ཡིན་པའི་ཕྱིར། ༢བདག་མེད་ཡིན་པར་ཐལ། ཀ་
བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་པའི་ཕྱིར། ༣རྟག་དངོས་གཉིས་ཡིན་ན་རྟག་
དངོས་གཉིས་ཡིན་པར་ཐལ། ཀ་བུམ་གཉིས་ཡིན་ན་ཀ་བུམ་གཉིས་ཡིན་པའི་ཕྱིར། ༤རྣམ་མཁྱེན་
ཡིན་པར་ཐལ། རྣམ་མཁྱེན་ཡིན་པའི་ཕྱིར། འགལ་ཁྱབ་དང་ལྡོག་ཁྱབ་གཉིས་དེ་དང་རིགས་འདྲའོ། །
༡ལྡོག་ཁྱབ་དང་ཐུར་ཁྱབ་གཉིས་ཀྱི་གཅིག་ཙམ་ངེས་པ་ལ་མུ་བཞི། ༡རྣམ་མཁྱེན་ཡིན་པར་ཐལ།
ཡོད་པ་ཡིན་པའི་ཕྱིར། ༢ཡོད་པ་ཡིན་པར་ཐལ། རྣམ་མཁྱེན་ཡིན་པའི་ཕྱིར། ༣དངོས་མེད་ཡིན་
པར་ཐལ། ཡོད་པ་ཡིན་པའི་ཕྱིར། ༤མཚོན་བྱ་ཡིན་པར་ཐལ། རྟག་པ་ཡིན་པའི་ཕྱིར། ༢དེ་
གཉིས་ལ་གཉིས་ཙམ་ངེས་པ་ལ་མུ་བཞི། ༡དངོས་པོ་ཡིན་པར་ཐལ། བདག་མེད་ཡིན་པའི་ཕྱིར།
༢བདག་མེད་ཡིན་པར་ཐལ། དངོས་པོ་ཡིན་པའི་ཕྱིར། ༣བུམ་པ་ཆོས་ཅན། རྣམ་མཁྱེན་ཆོས་
ཅན། རྟག་པ་ཡིན་པར་ཐལ། རྣམ་མཁྱེན་ཆོས་ཅན། རྟག་པ་ཡིན་པའི་ཕྱིར། ༤མཚོན་བྱ་ཡིན་
116



གངས་ལྗོངས་ཤེས་རིག་ནོར་བུའི་སློབ་གླིང་།
པར་ཐལ། རྟག་པ་ཡིན་པའི་ཕྱིར། ༣དེ་གཉིས་གསུམ་ཙམ་ངེས་པ་ལ་མུ་བཞི། ༡ཡོད་པ་ཡིན་
པར་ཐལ། རྣམ་མཁྱེན་ཡིན་པའི་ཕྱིར། ༢དེ་ལས་ལྡོག་པ། ༣རྣམ་མཁྱེན་ཡིན་པར་ཐལ། སངས་
རྒྱས་འཕགས་པ་ཡིན་པའི་ཕྱིར། ༤བཞི་བ་རིགས་འདྲ། ༤དེ་གཉིས་བཞི་ཙམ་ངེས་པ་ལ་མུ་བཞི།
༡བདག་མེད་ཡིན་པར་ཐལ། བུམ་པ་ཡིན་པའི་ཕྱིར། ༢དེ་ལས་ལྡོག་པ། ༣རྣམ་མཁྱེན་ཡིན་པར་
ཐལ། རྣམ་མཁྱེན་ཡིན་པའི་ཕྱིར། ༤རིགས་འདྲའོ། །༥དེ་གཉིས་ལྔ་ཙམ་ངེས་པ་ལ་མུ་བཞི། ༡ཀ་
བུམ་གཉིས་ཡིན་པར་ཐལ། བདག་མེད་ཡིན་པའི་ཕྱིར། ༢དེ་ལས་ལྡོག་པ། ༣བདག་མེད་ཡིན་
པར་ཐལ། བདག་མེད་ཡིན་པའི་ཕྱིར། ༤རིགས་འདྲའོ། །༦དེ་གཉིས་དྲུག་ཙམ་ངེས་པ་ལ་མུ་བཞི།
༡རྟག་པ་ཡིན་པར་ཐལ། ཀ་བུམ་གཉིས་ཡིན་པའི་ཕྱིར། ༢་དེ་ལས་ལྡོག་པ། ༣རྣམ་མཁྱེན་ཆོས་
ཅན། དངོས་པོ་ཡིན་པར་ཐལ། རྣམ་མཁྱེན་ཡིན་པའི་ཕྱིར། ༤རིགས་འདྲ། ༧དེ་གཉིས་བདུན་
ཙམ་ངེས་པ་ལ་མུ་བཞི། ༡བདག་མེད་ཡིན་པར་ཐལ། ཀ་བུམ་གཉིས་ཡིན་པའི་ཕྱིར། ༢དེ་ལས་
ལྡོག་པ། ༣ཀ་བུམ་གཉིས་ཡིན་པར་ཐལ། རྟག་དངོས་གཉིས་ཡིན་པའི་ཕྱིར། ༤བཞི་བ་གྲུབ་པའི་
ཕྱིར། རྗེས་ཁྱབ་དང་རྗེས་ཁྱབ་ཕྱིན་ཅི་ལོག་གཉིས་ལའང་གོང་གི་རྗེས་ལྡོག་གཉིས་ལ་བཞག་པ་ལྟར་
འཇོག་དགོས། དེ་ལྟ་བུའི་མུ་བཞི་ལ་ཆོས་ཅན་སྦུབས་འཚང་དང་གསལ་བ་སྦུབས་འཚང་གཉིས
ཀའི་དབང་དུ་བྱས་ནས་རྗེས་ལྡོག་གཉིས་ལ་གཅིག་ནས་བརྒྱད་ཀྱི་བར་མུ་བཞི་བཞག་པས། ༡བུམ་
པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ།
བུམ་པ་ཡིན་པའི་ཕྱིར་ཞེས་པས། བུམ་པ་ཡིན་པར་ཐལ། བུམ་པ་ཡིན་པར་ཐལ། བུམ་པ་དང་
གཅིག་ཡིན་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་རྗེས་ཁྱབ་ཀྱི་འཁོད་གསལ་དང་
།
༢བུམ་པ་ཆོས་ཅན། མེད་པ་ཡིན་པར་ཐལ། མེད་པ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ།
བུམ་པ་ཡིན་པའི་ཕྱིར་ཞེས་དང་། རྟག་པ་ཡིན་པར་ཐལ། རྟག་པ་ཡིན་པར་ཐལ། མེད་པ་ཡིན་པའི་
ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པ་གཉིས་ལྡོག་ཁྱབ་ཡིན་ནོ། །༣བུམ་ཆོས་
ཅན། བུམ་པ་ཡིན་པར་ཐལ། བུམ་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ།
བུམ་པ་དང་གཅིག་ཡིན་པའི་ཕྱིར་དང་། བུམ་པ་ཡིན་པར་ཐལ། བུམ་པ་ཡིན་པར་ཐལ། གཞི་གྲུབ་
པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་གཉིས་ཡིན་པའོ། །འོག་གི་གཉིས་ཙམ་ངེས་པ་གཉིས་
1 ༣ 7



དཔྱད་རྩོམ་གཅེས་བཏུས།
ཀའི་ཡིན་པ། གཉིས་ཀ་དེགཉིས་ཀ་གང་ཡང་མ་ཡིན་པའོ། །གཉིས་པ་གཉིས་ཙམ་ངེས་པ་ལ་མུ་
བཞི། ༡བུམ་པ་ཆོས་ཅན། དངོས་པོ་ཡིན་པར་ཐལ། དངོས་ཡིན་པའི་ཕྱིར་ཞེས་པའི་རྟགས་གྲུབ་
པར་ཐལ། བདག་མེད་ཡིན་པའི་ཕྱིར་ཞེས་པ་དང་། བུམ་པ་ཡིན་པར་ཐལ། བུམ་པ་ཡིན་པར་ཐལ།
བདག་མེད་ཡིན་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་རྗེས་ཁྱབ་དང་། ༢བུམ་པ་
ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ། རྟག་པ་
ཡིན་པའི་ཕྱིར་ཞེས་པ་དང་། ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པར་ཐལ། གཞི་
གྲུབ་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་ལྡོག་ཁྱབ་ཡིན་ནོ། །༣བུམ་པ་ཆོས་
ཅན། བདག་མེད་ཆོས་ཅན། བུམ་པ་ཆོས་ཅན། ཡོད་པར་ཐོལ། ཡོད་པའི་ཕྱིར་ཞེས་པའི་ཐལ་
འགྱུར་གྱི་རྟགས་གྲུབ་པར་ཐལ། བུམ་པ་ཆོས་ཅན། བདག་མེད་ཆོས་ཅན། ཡོད་པར་ཐལ། ཡོད་
པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པ་ལྟ་བུ། ༤སླའོ། །གསུམ་ཙམ་ངེས་
པ་ལ་མུ་བཞི། ༡བུམ་པ་ཆོས་ཅན། མེད་པ་ཡིན་པར་ཐལ། མེད་པ་ཡིན་པའི་ཕྱིར་ཞེས་པའི་རྟགས་
གྲུབ་ཐལ། བུམ་པ་ཡིན་པའི་ཕྱིར་ཞེས་པ་དང་། རྟག་པ་ཡིན་པར་ཐལ། རྟག་པ་ཡིན་པར་ཐལ།
མེད་པ་ཡིན་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་རྗེས་ཁྱབ་དང་། ༢བུམ་པ་ཆོས་
ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ། བུམ་པ་
མ་ཡིན་པའི་ཕྱིར་ཞེས་པ་དང་། བུམ་པ་ཡིན་པར་ཐལ། བུམ་པ་ཡིན་པར་ཐལ། བུམ་པ་དང་གཅིག་
མ་ཡིན་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་ལྡོག་ཁྱབ་ཡིན་ནོ། །༣བུམ་པ་ཆོས་
ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ། བུམ་པ་
ཡིན་པའི་ཕྱིར་ཞེས་པ་དང་། བུམ་པ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར་ཞེས་པའི་
རྟགས་གྲུབ་པའི་ཕྱིར་ཞེས་པ་གཉིས་ཡིན་པའོ། །༤སླའོ། །བཞི་ཙམ་ངེས་པ་ལ་མུ་བཞི། ༡རྟག་
པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ། རྟག་པ་ཡིན་པའི་ཕྱིར་
ཞེས་པ་དང་། ཀ་བུམ་གཉིས་ཡིན་པར་ཐལ། ཀ་བུམ་ཡིན་པར་ཐལ། གཞི་གྲུབ་པའི་ཕྱིར་ཞེས་
པ་གཉིས་རྗེས་ཁྱབ་ཡིན། ༢བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར་ཞེས་པའི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པ་དང་། བུམ་པ་ཡིན་པར་
༣ 18



གངས་ལྗོངས་ཤེས་རིག་ནོར་བུའི་སློབ་གླིང་།
ཐལ། བུམ་པ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་
ལྡོག་ཁྱབ་ཡིན་ནོ། ༣བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་
རྟགས་གྲུབ་པར་ཐལ། བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་
རྟགས་གྲུབ་པའི་ཕྱིར་ཞེས་པ་དང་། བུམ་པ་ཆོས་ཅན། བུམ་པ་ཡིན་པར་ཐལ། བུམ་པ་ཡིན་པའི་ཕྱིར་
ཞེས་པའི་རྟགས་གྲུབ་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་ཡིན་པ་དང་། ༤སླའོ། །ལྔ་
ཙམ་ངེས་པ་ལ་མུ་བཞི། ༡བུམ་པ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་རྟགས་གྲུབ་པར་
ཐལ། བདག་མེད་ཡིན་པའི་ཕྱིར་ཞེས་པ་དང་། ཡོད་མེད་གང་རུང་ཡིན་པར་ཐལ། ཡོད་མེད་གང་རུང་
ཡིན་པར་ཐལ། བདག་མེད་ཡིན་པའི་ཕྱིར་ཞེས་པ་གཉིས་རྗེས་ཁྱབ་དང་། ༢བུམ་པ་ཆོས་ཅན། རྟག་པ་
ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ། ཀ་བུམ་གཉིས་ཡིན་པའི་ཞེས་པ་
དང་། ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར་ཞེས་པའི་རྟགས་གྲུབ་ཕྱིར་ཞེས་པ་
གཉིས་ལྡོག་ཁྱབ་ཡིན། ༣བུམ་པ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པར་ཞེས་པའི་རྟགས་
གྲུབ་པར་ཐལ། བདག་མེད་ཡིན་པའི་ཕྱིར་ཞེས་པ་དང་། ཀ་བུམ་གཉིས་ཡིན་པར་ཐལ། བདག་མེད་ཡིན་
པར་ཐལ། བདག་མེད་ཡིན་པའི་ཕྱིར་ཞེས་པའི་རྟགས་གྲུབ་པའི་ཞེས་པ་གཉིས་ཡིན་པ་དང་། ༤སླའོ།
།དྲུག་ཙམ་ངེས་པ་ལ་མུ་བཞི། ༡བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་
ཞེས་པའི་རྟགས་གྲུབ་པར་ཐལ། རི་བོང་རྭ་ཡིན་པའི་ཕྱིར་ཞེས་པ་དང་། བུམ་པ་ཡིན་པར་ཐལ། ཀ་བུམ་
གཉིས་ཡིན་པར་ཐལ། ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར་ཞེས་པའི་རྟགས་
གྲུབ་པའི་ཕྱིར་ཞེས་པ་གཉིས་རྗེས་ཁྱབ་ཡིན། ༢བུམ་པ་ཆོས་ཅན། བུམ་པ་ཡིན་པར་ཐལ། བུམ་པ་ཡིན་
པའི་ཕྱིར་ཞེས་པ་ལ་ཁྱབ་པ་ཡོད་པར་ཐལ། བུམ་པ་ཡིན་པའི་ཕྱིར་ཞེས་པ་དང་། ཡོད་མེད་གང་རུང་
ཡིན་པར་ཐལ། ཡོད་མེད་གང་རུང་ཡིན་པར་ཐལ། ཡོད་མེད་གང་རུང་ཡིན་པར་ཐལ། མེད་པ་ཡིན་
པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་ལྡོག་ཁྱབ་དང་། ༣ཡིན་
པ་བཙལ། ༤སླའོ། །བདུན་ཙམ་ངེས་པ་ལ་མུ་བཞི། ༡བུམ་པ་ཆོས་ཅན། རྟག་པ་ཡིན་པར་ཐལ། རྟག་
པ་ཡིན་པའི་ཕྱིར་ཞེས་པའི་རྟགས་གྲུབ་པར་ཐལ། ཀ་བུམ་གཉིས་ཡིན་པའི་ཞེས་པ་དང་། ཀ་བུམ་གཉིས་
ཡིན་པར་ཐལ། ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར་ཞེས་པའི་རྟགས་གྲུབ་པའི་
119



དཔྱད་རྩོམ་གཅེས་བཏུས།
ཕྱིར་ཞེས་པ་གཉིས་རྗེས་ཁྱབ་དང་། ༢བུམ་པ་ཆོས་ཅན། ཡོད་པར་ཐལ། བདག་མེད་ཡིན་པའི་ཕྱིར་
ཞེས་པའི་རྟགས་གྲུབ་པར་ཐལ། ཡོད་མེད་གང་རུང་ཡིན་པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་
པ་གཉིས་ལྡོག་ཁྱབ་ཡིན། ༣བུམ་པ་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པ་ལ་ཁྱད་པར་ཡོད་
པར་ཐལ། རི་བོང་རྭ་ཡིན་པའི་ཕྱིར་ཞེས་པ་དང་། ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་
པའི་ཕྱིར་ཞེས་པའི་རྟགས་གྲུབ་པའི་ཕྱིར་ཞེས་པ་གཉིས་ཡིན་པ། ༤སླའོ། །བརྒྱད་པ་ཙམ་ངེས་པ་ལ་མུ་
བཞི། ༡ཀ་བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར་
ཞེས་པའི་རྟགས་གྲུབ་པར་ཐལ། ཀ་བུམ་གཉིས་ཡིན་པའི་ཕྱིར་ཞེས་པ་དང་། ཀ་བུམ་གཉིས་ཡིན་པ་གང་
ཞིག ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར་ཞེས་
པ་གཉིས་རྗེས་ཁྱབ། ༢ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར་ཞེས་པའི་རྟགས་
གྲུབ་པར་ཐལ། ཀ་བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་པའི་ཕྱིར་ཞེས་པའི་རྟགས་གྲུབ་པའི་
ཕྱིར་ཞེས་པ་གཉིས་ལྡོག་ཁྱབ། ༣བུམ་པ་ཆོས་ཅན། ཀ་བུམ་གཉིས་ཡིན་པ་གང་ཞིག ཀ་བུམ་གཉིས་
ཡིན་པར་ཐལ། ཀ་བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་
པའི་ཕྱིར་ཞེས་པའི་རྟགས་གྲུབ་པར་ཐལ། ཀ་བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་པའི་ཕྱིར་
ཞེས་པ་དང་། ཀ་བུམ་གཉིས་ཡིན་པ་གང་ཞིག ཀ་བུམ་ཡིན་པར་ཐལ། ཀ་བུམ་གཉིས་ཡིན་པ་གང་ཞིག
ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པ་གང་ཞིག ཀ་བུམ་གཉིས་ཡིན་པའི་ཕྱིར་ཞེས་
པའི་རྟགས་གྲུབ་པའི་ཕྱིར་ཞེས་པ་གཉིས་ཡིན་པ། ༤སླའོ། །རྗེས་ཁྱབ་དང་ཐུར་ཁྱབ་གཉིས་ལ་ཡང་སྔར་
བཞིན་གཅིག་ནས་བརྒྱད་ཀྱི་བར། བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་
ཞེས་པའི་རྟགས་གྲུབ་པར་ཐལ། བུམ་པ་དགག་གཞི་ལ་ཡོད་པའི་ཕྱིར། རྗེས་ཁྱབ་དང་ཐུར་ཁྱབ་གཉིས་
ལ་ཡང་སྔར་བཞིན་ནོ། །སརྦ་མངྒ་ལཾ།
རྩོམ་པ་བོ། | ཀོའུ་སྡེ་སྐལ་བཟང་སྦྱིན་པ།
སྐབས་དགུ་བའི་མཐར་ཕྱིན་སློབ་མ། |རྩོམ་འདི་༢༠༠༧ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་བླ་བྲང་བཀྲ་ཤིས་འཁྱིལ་ན་སློབ་གཉེར་བྱེད་བཞིན་ཡོད།
120



གངས་ལྗོངས་ཤེས་རིག་ནོར་བུའི་སློབ་གླིང་།
ཚ+
བོད་རང་ས་ནས་བྱུང་བའི་སྐར་རྩིས་ཡོད་མེད་ཀྱི་ཁུངས་ལ་དཔྱད་པ།
རྫ་ཤུལ་བློ་བཟང་རྒྱ་མཚོ།
དབ་བོ། བོད་རྒྱལ་གཉའ་ཁྲི་ཡར་སྔོན་ནས་སྐར་རྩིས་དབུ་བརྙེས་ཚུལ།
སྔོན་བྱུང་ལོ་རྒྱུས་ཀྱི་ཡིག་ཚགས་ཁུངས་ལྡན་དག་ལ་གཞི་བཅོལ་ཏེ་ཅུང་ཙམ་ཞུ་ཁུལ་བྱས་
ན། སྤྱི་ལོའི་སྔོན་གྱི་ལོ་བརྒྱ་ཕྲག་གཉིས་ཡས་མས་ གཉའ་ཁྲི་བཙན་པོ་སྤྱི་ལི་སྔོན་གྱི ༡༢༦དང་ཁ་གཅིག་
གིས༤༡༧ཡིན་ཚུལ་སོགས་བཞེད་པ་མི་མཐུན་པ་སྣ་ཚོགས་མཆིས་པ )ཙམ་དུ། བོད་སྤྱི་ལ་དབང་བའི་རྒྱལ་པོའི་
ཐོག་མར་གྲགས་པ་གཉའ་ཁྲི་བཙན་པོ་བྱུང་ཞིང་། རྒྱལ་བོ་འདིའི་སྐུ་རིང་ལ་རྒྱུ་ཡི་བོན་ཤེས་པ་ཅན་
བཅུ་གཉིས་ཞེས་པ་ཡོད་དེ། ༡ མགོན་ཤེས་ལྷ་བོན་གྱིས་ལྷ་ཡར་གསོལ་བས་མགོན་བྱེད་པ། ༢
གཡང་ཤེས་ཕྱྭ་བོན་གྱིས་གཡང་ཚུར་བླངས་པས་ནོར་ཕྱུགས་འཕེལ་བ། ༣ འགྲོ་ཤེས་གླུད་གཏོང་
གིས་གླུད་ཕར་གཏོང་བའི་འདྲེ་ཚིམས་པ། ༤ འདུར་ཤེས་སྲིད་གཤིན་གྱིས་ཤི་བ་འདུར་བས་བདེ་
བ་ཐོབ་པ། ༥ གཙང་ཤེས་གསལ་འདེབས་ཀྱིས་གཙང་སྨེ་ཕྱེ་བས་ལྷ་སྲུང་བསྐང་བ། ༦ སྒྲོལ་ཤེས་
ལྷ་བོན་གྱིས་དགྲ་བགེགས་བསྒྲལ་བས་འཚེ་བ་མེད་པ། ༧ ཕན་ཤེས་སྨན་དཔྱད་ཀྱིས་ནད་གསོ་
བས་ཚེ་ཡི་བར་ཆད་མེད་པ། ༨ སྐར་ཤེས་རྩིས་མཁན་གྱིས་རྩིས་འདེབས་པས་སྔ་ཕྱིའི་ལྟས་བཟང་
བ། ༩ སྨྲ་ཤེས་གཏོ་དགུས་ཁམས་སའི་གླུད་བསྔོས་པས་འདྲེ་ལ་ཤགས་འདེབས་ཤེས་པ། ༡༠ ལྡིང་
ཤེས་ཤྭ་བས་ལག་ཕྱེའི་ཤུ་བ་བཏང་བས་བཙན་གྱི་ཡུལ་དུ་འཕུར་ཤེས་པ། ༡༡ འཕུར་ཤེས་ཇུ་ཐིག་
གིས་མོ་ལྷ་བདར་བས་ལེགས་ཉེས་ཤེས་ཤིང་གསལ་བ། ༡༢འགྲོ་ཤེས་འཕྲུལ་བོན་གྱིས་རྩི་ཤིང་བན་
22



དཔྱད་རྩོམ་གཅེས་བཏུས།
བོན་བསྔོས་པས་ལྷ་འདྲེའི་ཡུལ་དུ་རྡང་འགྲོས་བྱེད་ཅིང་། ལྷ་འདྲེའི་གནོད་པ་ཞི་བ་སྟེ་བཅུ་གཉིས་
ཡིན་ལ། རྒྱུ་ཡི་བོན་ཤེས་པ་ཅན་དུ་བོན་གཞུང་བྱམས་མ་རྩ་འགྲེལ་ལས་བཤད་པའི་ནང་ཚན་གྱི་
སྐར་རྩིས་ཤེས་མཁན་ཞེས་པ་ནི། མཁས་པའི་དབང་པོ་དུང་དཀར་བློ་བཟང་འཕྲིན་ལས་ལགས་
ཀྱིས། དེ་ནི་གནམ་གྱི་ཉི་ཟླ་སྐར་གསུམ་གྱི་བགྲོད་ཚུལ་ངེས་པ་ཅན་ལ་བརྟེན་ནས་ས་སྟེང་དུ་དུས་
བཞིའི་འགྱུར་ལྡོག་གང་འདྲ་ཡོད་པ་དང་། དེའི་ཆོས་ཉིད་དང་བསྟུན་ནས་ཞིང་ཕྱུགས་ལས་ཀྱི་ཐོན་
སྐྱེད་བཀོད་སྒྲིག་བྱེད་པ་ལ་མཁས་པའི་བོན་པོ་ཡིན་ཞེས་དང་། སྐར་རྩིས་པ་འགའ་ཞིག་གིས་རྒྱལ་
པོ་གཉའ་ཁྲིའི་རིང་ལ་སྐར་ཤེས་རྩི་མཁན་ཞེས་པའི་ལས་རིགས་ཤིག་དར་ཡོད་པའི་དབང་དུ་བཏང་
ན་གཉའ་ཁྲིའི་ཡར་སྔོན་ནས་བོད་དུ་སྐར་རྩིས་དབུ་བརྙེས་ཡོད་པར་བཤད་པའི་གསུངས་ཚུལ་ལ་
བརྟག་ན་བོད་རྒྱལ་ཐོག་མ་གཉའ་ཁྲི་བཙན་པོའི་ཡར་སྔོན་ནས་བོད་དུ་སྐར་རྩིས་དབུ་བརྙས་ཡོད་པ་
ལ་ཐེ་ཚོམ་ཅི་ཡང་མེད་པར་སྙམ་མོ། །
གཉིས་པ། གདོད་མའི་བོད་ཀྱི་མྱོང་རྩིས་བྱུང་ཚུལ།
ཡང་ལོ་རྒྱུས་ཀྱི་ཡིག་ཆ་འགའ་རེར་ད་ལྟའི་སྐར་རྩིས་རིག་པ་འདི་མ་དར་བའི་ལོ་ངོ་ཉིས་སྟོང་
ལྷག་ཙམ་གྱིས་སྔོན་ནས་ལས་ལ་བརྩོན་ཞིང་ཤེས་རབ་ལྡན་པའི་བོད་རིགས་མི་དམངས་ཀྱི་གནམ་
གྱི་སྐར་མ་ལ་བརྟག་པའི་རྩིས་དང་། བར་སྣང་གི་སྤྲིན་དང་རླུང་ལ་བརྟག་པའི་རྩིས། བྱ་དང་ཤིང་ལ་
བརྟག་པའི་རྩིས། མཚོ་དང་ཆབ་རོམ་ལ་བརྟག་པ་སོགས་དུས་བརྟགས་ཀྱི་རྩིས་རིགས་སྣ་ཚོགས་
ཉམས་མྱོང་གི་སྒོ་ནས་འཚོལ་སྡུད་བྱས་པ། དཔེར་ན་རྒྱལ་བོ་གྲི་གུམ་བཙན་པོའི་རིང་ལ། རྒྱལ་
བོ་དང་བློན་ལོ་ངམ་རྟ་རྫི་གཉིས་འཐབ་པའི་དུས་འདེབས་སྐབས་སྐར་མ་ས་ག་དང་ས་རི་གཉིས་
འཁྲུགས་པའི་དུས་བྱས་པ་སོགས་ཀྱིས་མཚོན། བོད་མི་རྣམས་ཀྱིས་སྐབས་དེའི་དུས་ནས་རྒྱུ་སྐར་
ཉེར་བདུན་སོ་སོའི་གཟུགས་མི་འདྲ་བའི་ཁྱད་ཆོས་གཞིར་བཟུང་ནས། བྲ་ཉེ་སྒྱེད་པུ་ཕོག་གསུམ་
འདྲ། །ཞེས་སོགས་འདྲ་དཔེ་བཀོད་ཡོད་པ་དང་། རྒྱུ་སྐར་ཉེར་བརྒྱད་ལ་བོད་དུ་ནང་པའི་ཆོས་མ་
དར་བའི་དུས་བོན་པོ་རྣམས་ཀྱིས་མིང་བཏགས་པ་ད་ལྟ་ཡང་ཡུལ་སོ་སོའི་འབོད་སྲོལ་ཡོད། ཅེས་
122



གངས་ལྗོངས་ཤེས་རིག་ནོར་བུའི་སློབ་གླིང་།
ཀློང་རྡོལ་བླ་མ་ངག་དབང་བློ་བཟང་རྒྱ་མཚོའི་གསུང་བ་བཞིན། བྲ་ཉེ་ཞེས་པ་གནའ་རབས་བོན་
གྱིས་བཏགས་པའི་མིང་རང་སོར་གནས་པ་དང་། དེ་བཞིན་དུ་སྨིན་དྲུག་ལ་ཉ་དྲུག ར་མ་ལ་བེའུ་
རྫི། མགོ་ལ་སྨལ་བོ། ལག་ནི་གནའ་རབས་ཀྱི་མིང་། ནབས་སོ་ལ་རྒྱལ་སྟོད། རྒྱལ་ལ་རྒྱལ་
སྨད། སྐག་ལ་ཝ། མཆུ་ལ་རྟ་ཆེན། གྲེ་ལ་རྟ་ཆུང་། དབོ་ལ་ཁྲ། མེ་བཞི་ལ་བྱ་མ། ནག་པ་ལ་
བྱེའུ། སྣུབས་ལ་སོག་པ། ཆུ་སྟོད་ལ་བྲེ། ཆུ་སྨད་ལ་ཕུལ། གྲོ་བཞིན་ལ་བྱ་སྤོ། བྱི་བཞིན་ལ་བྱ་
གཞུག མོན་གྲེ་ལ་སྒྲོགསྟོད། མོན་གྲུ་ལ་སྒྲོག་སྨད། ཁྲུམས་སྟོད་ལ་བྱ་མཆུ། ཁྲུམས་སྨད་ལ་ཟེའུ།
ནམ་གྲུ་ལ་ཤེ་ས། ཐ་སྐར་ལ་དབྱུགས་པ་བཅས་ཟེར་རོ། །རྒྱུ་སྐར་དེ་དག་ལ་བརྟགས་ནས་ལོ་དེ་དང་
རྗེས་མའི་ལེགས་ཉེས་སྔོན་དཔག་གིས་ལུང་སྟོན་པའི་མྱོང་རྩིས་བྱེད་པ་ཡོད་དེ། དཔེར་ན། བོད་
ཟླ་ལྔ་པའི་ནང་སྐར་མ་སྨལ་བོ་ཤར་ནས་ཞག་ཉི་ཤུའི་ནང་གདོང་ཆར་ཞེས་ཆར་བབས་དང་མ་བབས་
ལ་བརྟེན་ནས་སད་སེར་དང་ཞོད་སྐྱོན་ཡོད་མེད་བརྟག་པ། བོད་ཟླ་བཅུ་པའི་ཚེས་བཅོ་ལྔའི་ནམ་
ཕྱེད་མཚམས་ལ་བལྟས་ནས་ཉ་དྲུག་འཛོམས་དུས་ཟླ་བའི་བྱང་དུ་སྨིན་དྲུག་འདུག་ན་ཆར་བཟང་།
དེ་མིན་སྨིན་དྲུག་དང་ཟླ་བ་ལྷན་དུ་འཁོར་བགྲོད་བྱས་ཏེ་སྨིན་དྲུག་མི་མཐོང་བ་དང་། ཟླ་བའི་སྔ་རྗེས།
གཡས་གཡོན་སོགས་གནས་གང་དུ་ཡོད་མེད་བལྟས་ནས་ཕྱི་མའི་ལོ་ཏོག་ལེགས་ཉེས་སོགས་
བརྟག་པ། ཡང་བོད་ཟླ་བཅུ་གཅིག་པའི་ཚེས་གསུམ་ལ་ཟླ་བ་མཐོང་དུས་ཟླ་བའི་རྭ་རྩེ་ལྷོའམ་ལྷོ་
ནུབ་ཕྱོགས་དེ་མཐོ་ཙམ་ཡོད་པ་བཅས་བྱུང་ན་སང་ལོ་དབྱར་ཞོད་ཆེ་ཙམ་ཡོད་པ། སྐྱོར་ཁའི་བརྟག་
ཐབས་ལ་ལྟ་བའི་དུས་དང་། ཕྱོགས། གནས་བཅས་གསུམ་ཡོད་པ་ལས། དང་བོ་ལྟ་བའི་དུས་ནི་
བོད་ཟླ་བཅུ་གཅིག་པའི་ཚེས་ཉེར་བདུན་དང་། བཅུ་གཉིས་པའི་ཉེར་ལྔ། དང་བོའི་ཚེས་ཉེར་གསུམ་
བཅས་ལ་ཐོ་རེངས་སྔ་ཆ་དང་ཕྱི་མའི་བར་དུ་ནམ་མཁའ་དྭངས་གསལ་དུས་སུ་བལྟ་རྒྱུ་རེད། གཉིས་
པ་ལྟ་བའི་ཕྱོགས་ནི་རང་ཉིད་གནས་པའི་ཤར་ལྷོའི་མཚམས་ནས་སྐར་མ་མིའི་ལག་པའི་སོར་མོ་མ་
ཚང་བའམ། ཡང་ན གཞན་དུ་བཟོ་དབྱིབས་འདྲ་བ་ཞེས་བཀོད་ཡོད།） གླང་ཆེན་གྱི་མགོ་བོ་འདྲ་བ་
ཞིག་ཤར་བའི་ཕྱོགས་ཡིན། གསུམ་པ་ལྟ་བའི་གནས་ནི། གོང་གི་ཚེས་ཀྱི་ཟླ་བའི་དཀར་ཆ་དེ་སྐར་
མ་ལག་སོར་གྱི་གནས་གང་དུ་ཡོད་མེད་བཅས་ལ་བལྟས་ནས་ལོ་རྗེས་མའི་ལོ་ཕྱུགས་ལེགས་ཉེས་
སོགས་ནག་རྩིས་ཀྱི་ཆ་དང་། དུས་འཁོར་རྒྱུད་འགྲེལ་སོགས་བོད་དུ་མ་ཕེབས་གོང་རོལ་དུ་བོད་
23



དཔྱད་རྩོམ་གཅེས་བཏུས།
རང་ས་ནས་བྱུང་བའི་རྩིས་ལུགས་ཤིག་ཡོད་པ་ནི། གོང་གསལ་གྱི་མྱོང་རྩིས་འདི་དང་འདི་ལྟ་བུས་
ཤིན་ཏུ་གསལ་ལོ། །
ཡང་རྩིས་པ་འགའ་ཞིག་གིས་ཞིངའབྲོག་རྒན་པོ་ཉམས་མྱོང་ཅན་གྱི་ངག་རྒྱུན་བོད་ས་གནས་
རང་གི་དམིགས་བསལ་གྱི་ཁྱད་ཆོས་ལྡན་པ་ཁོ་ན་ཡིན་པས་ས་གནས་གཞན་ནས་བླངས་པ་མ་ཡིན་
ལ། ས་གནས་གཞན་ལ་སྦྱར་ཀྱང་དེ་གའི་དངོས་ཡོད་དང་མི་འཚམས་པ་ཞིག་རེད་ཅེས་བསྟན་
ཡོད། དེ་བཞིན་མྱོང་རྩིས་ཀྱི་ཁོངས་སུ་གཏོགས་པའི་ནམ་མཁའི་སྤྲིན་ལ་བརྟག་པ། དཔེར་ན་
ཞིང་འབྲོག་མང་ཚོགས་ཀྱི་གཏམ་དཔེར། ལྷོ་སྤྲིན་ནག་པོ་བྱང་དུ་རྒྱུགས་ནས་བྱང་སྤྲིན་མ་འཐོར་
བར་འགྱིང་ནས་སྡོད་པ་དང་། ཞོགས་སྤྲིན་དམར་སེར་ཤར་དུ་འགྱིངས་བ། ཕྱི་དྲོ་མཐའ་སྤྲིན་
དཀར་བོ་དབྱིབས་རུས་སྦལ་གྱི་མགོ་དང་། རྟ་གླང་གི་མགོ་འདྲ་བ་བཅས་ཐོན་པ། ཕྱོགས་བཞི་
ནས་སྤྲིན་དཀར་རྡོ་སྤུངས་དང་། འབྲུ་སྤུངས་འདྲ་བ་ལངས་པ། ལྷོ་ཕྱོགས་ནས་སྤྲིན་དཀར་ཞིང་
འོད་དུ་འཚེར་བ་རིམ་པ་ལྔ་ཙམ་ལངས་ཏེ་སྤྲིན་རྩེ་མ་ཟིང་བ་བྱང་དུ་དལ་བུར་འཁྱིལ་བ། སྔ་དྲོ་ཤར་
སྤྲིན་དར་དམར་འཕྱར་བའམ་བཙུགས་པ་འདྲ་བ་དང་། ཡང་ན་སྤྲིན་ཁམ་ནག་གམ་དམར་ནག་ཉི་
མ་འཆར་ཁར་བྱུང་བ། ཞོགས་པ་སྤྲིན་པ་ལུག་གི་ལྟོ་ཚིལ་འདྲ་བས་ནམ་མཁའ་ཁྱབ་པ། དགོང་
དྲོ་ལྷོ་ནུབ་དང་། ནུབ་བྱང་། བྱང་ཤར་བཅས་ནས་སྤྲིན་ནག་འཁོར་རྒྱུགས་ཆེ་བ། ཕྱི་དྲོ་ལྷོ་བྱང་
གི་སྤྲིན་པ་གདོང་ཐུག་བྱེད་པ་བཅས་བྱུང་ན་ཉིན་རེ་ནས་མ་འགྱངས་པར་ཞོད་ཡོད་ཟེར། ཡང་
ན། བོད་ཟླ་དྲུག་པ་དང་བདུན་པའི་ནང་ལོ་འབྲས་རིམ་བཞིན་སྨིན་པའི་དུས་དེར་ཉིན་ཕྱེད་ཡོལ་
ནས་ནམ་ཕྱེད་མ་ཟིན་པར་གྱི་སྤྲིན་མདོག་ནི། སྤྲིན་པ་ཁ་སེར་གཏིང་ནག་གཤམ་དཀར་ཅན་རིམ་
བརྩེགས་འཆར་ན་སེར་དྲག་གཏོང་ཉེན་ཡོད། གོང་གི་སྤྲིན་མདོག་དེའི་འོག་ནས་རི་རྩེར་སེར་རྐང་
བཙུགས་ན་སེར་དྲག་མགྱོགས་པོ་གཏོང་རྒྱུ་ཡིན། སེར་སྐག་ཆེན་མོའི་མདོ་ལས། སེར་རྐང་ནུབ་
ནས་འཚུབས། །ལྷགས་ཕྱོགས་ཤར་ལ་རྒྱག །ཐོག་སེར་ཤུགས་དྲག་ཆེ། །མེ་ལྕེ་དྲག་པོ་སྤར། །
ཟེར་བ་དེ་ནི་ལྷོ་ཕྱོགས་དེད་ནས་སེར་དྲག་གཏོང་ཉེ་དུས་སུ་སོག་སྤུངས་བརྒྱབ་ནས་མེ་སྦར་ན་སེར་
བ་ཆར་བར་འགྲོ་བ་མང་ཟེར་སྲོལ་འདུག ལྷགས་ཕྱོགས་དེ་ལས་ལྡོག་ན་སེར་བ་རི་རྩེར་འཁྱུད་པའམ་
ཡང་ན་ཆུ་གཞུང་དུ་འགྲོ་བ་མང་། སང་ནི་ཉི་མ་བཞུད་ཁར་ལྷོར་འཐིབས་ནུབ་ཏུ་སྤྲིན་དམར་སེར་
24



གངས་ལྗོངས་ཤེས་རིག་ནོར་བུའི་སློབ་གླིང་།
དམར་མདངས་འཁྱིལ། བྱང་གནམ་དྭངས་ཤིང་སྔོ་ལ་འོད་དཀར་བཀྲག ཟེར་བའི་བཤད་རྒྱུན་ཡོད།
ཡང་ངག་རྒྱུན་ལ། ལྷོ་ནུབ་སྤྲིན་པའི་དུར་ས་ཡིན། །ལྷོ་ཤར་སྤྲིན་པའི་ཕ་ཡུལ་ཡིན། །ལྷོ་སྤྲིན་ནག་
པོ་ཆུ་འཁྲིད་ཡིན། །བྱང་སྤྲིན་ལྷོ་ལ་རྒྱུ་ན། །ལྷོ་ཙན་དན་སྡོང་པོ་མེ་ལ་འབར། །སྤྲིན་པ་ཁ་སེར་
གཏིང་ནག ། སད་དང་སེར་བའི་གཞི་མ། །སྤྲིན་རྩེ་དཀར་བ་དང་སྤྲིན་དཀྱིལ་དུ་ནག་ཐིག་ཡོད་ན་
སེར་བ་འབབ་ངེས་པ་དང་། སྤྲིན་པ་ནག་ཅིང་དེའི་མཐར་སེར་བོ་ཡོད་ན་ཡང་སེར་བ་འབབ་ངེས་པ་
སོགས་སྤྲིན་པའི་རྒྱུ་ཕྱོགས་དང་ཁ་དོག་དབྱིབས་ཆེ་ཆུང་སོགས་ལ་བརྟེན་ནས་གནམ་གཤིས་སྔོན་
དཔག་བྱེད་སྟངས་སོགས་མང་དུ་ཡོད།
ཡང་འཇའ་ཚོན་ལ་བརྟག་པ་དཔེར་ན། འཇའ་སྤང་ལ་ཟུག་ན་སྤང་རྡོལ་རྡོལ་བར་དུ་ཆར་བ་
ཡོད། འཇའ་ཆུ་ལ་ཟུག་ན་ཆུ་སྐམ་སྐམ་བར་དུ་ཐན་པ་ཡོད། འཇའ་རི་ལ་ཟུག་ན་ཆེར་མེད་ཐན་པ་
ཡོད། ཅེས་དང་། འཇའ་ཤར་ལ་ཟུག་ན་ཉི་མ་བསྟན་རྒྱུ་དང་། འཇའ་ནུབ་ལ་ཟུག་ན་ཆར་བ་འབབ་
རྒྱུ། སྔ་དྲོ་འཇའ་ཤར་ན་ཆར་བ་འབབ་རྒྱུ་དང་ཕྱི་དྲོའཇའ་ཤར་ན་གནམ་དྭངས་རྒྱུ། སྤྱིར་ཞོགས་
པར་འཇའ་ཡང་ཡང་ཤར་ན་ཆར་པ་འབབ་སླ་ཞིང་བྱེ་བྲག་གནམ་ཐན་མུས་ལ་ཞོགས་པར་སྤྲིན་དམར་
ཆར་སིལ་དང་བཅས་ནུབ་ངོས་སུ་འཇའ་ཟུག་ན་ཆར་བ་ཉེ་བར་འབབ་ཅིང་ཆར་རྒྱུན་ཡང་བཟང་།
གནམ་ཐན་མུས་ལ་ཉི་ཟླའི་མཐར་འཇའ་སྒོར་མོ་དང་། ཉི་མ་ཤར་སྐབས་ཉི་འཁྲིས་སུ་འཇའ་དང་
།
སྤྲིན་པ་ཁ་དོག་སེར་སྔོ་བྱུང་ཚེ་ཆར་མྱུར་བར་འབབ་རྒྱུ་སོགས་འཇའ་ཡི་ཟུག་ཕྱོགས་དང་ཟུག་
དུས་ཟུག་སྟངས་སོགས་ཀྱི་བརྟག་པ་ལ་བརྟེན་ནས་གནམ་གཤིས་སྔོན་དཔག་བྱེད་པ། དེ་བཞིན་དུ་
ལྷགས་པ་རྒྱག་སྟངས་དང་རྒྱག་ཕྱོགས། འབྲུག་སྐད། གློག་འཁྱུག་ཕྱོགས། དུས་དྲོ་གྲང་སོགས་ཀྱི་
སྒོ་ནས་གནམ་གཤིས་འགྱུར་ལྡོག་དང་ལོ་འབྲས་ལེགས་ཉེས་སོགས་ལ་བརྟག་པ། དཔེར་ན། སྤྲིན་
གྱི་འཁོར་ཕྱོགས་ཀྱི་བྱང་དང་། བྱང་ཤར། ཤར་ཕྱོགས་གསུམ་ནས་རླུང་ལྡང་ན་ཆར་ཆུང་འཕྲལ་དུ་
འབབ། དེ་བཞིན་དུ་ཤར་ལྷོ་དང་ནུབ། ནུབ་བྱང་ཉེ་བ་བཅས་ནས་རླུང་ལྡང་ན་འཕྲལ་དུ་ཆར་ཆེན་
ནམ་དྲག་ཆར་འབབ། ལྷོ་དང་ནུབ་ཀྱི་ཕྱོགས་ནས་རླུང་ལྡང་ན་ཆར་འབྲིང་ངམ་ཡང་ན་འཐིབས་ཆེ།
ཡང་རླུང་ཕྱོགས་གང་ས་ནས་ལྡང་སྟེ་ལྷགས་འཛིན་བརྒྱབ་ན་ཆར་སྤྲིན་འཐོར་བས་ཆར་དུམ་བུར་
འགྱུར་ཟེར་བ་ཐན་ཞོད་མི་སྙོམས་པར་ཡ་ཡུད་ཆེ་བ་ཡོད། ཅེས་དང་། ཡང་བཤད་ཚུལ་གཞན་ནི།
125



དཔྱད་རྩོམ་གཅེས་བཏུས།
ལྷོ་རླུང་དྲག་པོ་བརྒྱབ་པ་ན། །བྱང་ལྷགས་མྱུར་དུ་ཡོང་བར་ངེས། །བྱང་ལྷགས་ཆེན་པོ་བརྒྱབ་ན་
གནམ་དྭངས་ཡོང་ངེས་རེད། ལྷོ་རླུང་ཆེན་པོ་བརྒྱབ་ན་ཆར་བ་འབབ་ངེས་རེད། ཡང་ནུབ་ལྷགས་
བརྒྱབ་ན་ཆར་བ་མེད་པ་དང་། བྱང་ལྷགས་བརྒྱབ་ན་ཐན་པ་འབྱུང་
། ཤར་ལྷོའི་ངོས་ནས་ལྷགས་པ་
བརྒྱབ་ན་ཆར་བ་རྫོགས་མེད་འབབ་པ། ཡུན་རིང་ཆར་བ་བབས་ནས་ནུབ་ལྷགས་བརྒྱབ་ན་གནམ་
དྭངས། དྲག་ཆར་རླུང་འཚུབ་ལྡང་ན་ཡུད་ཙམ་སོང་རྗེས་ཆར་བ་ཆད། ཅེས་སོགས་བཤད་སྲོལ་
འདྲ་མིན་སྣ་ཚོགས་ཡོད་པས་ལག་ལེན་གནང་རྒྱུ་གལ་ཆེའོ། །
དེ་ནས་འབྲུག་སྐད་དང་གློག་འཁྱུག་ཚུལ་སོགས་ལ་བརྟག་ཚུལ་ནི། འབྲུག་སྐད་ཤུགས་ཆེན་
པོ་རྒྱག་སྐབས་ཆར་བ་ཆུང་ཆུང་འབབ་པ་དང་། འབྲུག་སྐད་གཏིང་ནས་གྲགས་ན་ཆོར་བ་ཆེན་པོ་
འབབ་པ། ཞོགས་པར་འབྲུག་སྐད་རྒྱག་ན་ཆར་བ་ཆུང་ངུ་འབབ་རྒྱུ་དང་ཉིན་གུང་འབྲུག་སྐད་བརྒྱབ་
ན་ཆར་བ་ཆེན་པོ་འབབ་རྒྱུ། སྔོན་ལ་འབྲུག་སྐད་བརྒྱབ་ནས་རྗེས་ལ་ཆར་བ་འབབ་ན་ཆར་བ་ཆུང་
དུ་འབབ་རྒྱུ། སྔོན་ལ་ཆར་བ་འབབ་ནས་རྗེས་ལ་འབྲུག་སྐད་བརྒྱབ་ན་ཆར་བ་ཆེན་པོ་འབབ་རྒྱུ།
ལྷོ་ནས་གློག་འཁྱུགས་ན་ཆར་བ་མི་འབབ་པ་དང་། བྱང་ནས་གློག་འཁྱུག་ན་གནམ་མི་དྭངས་པ།
དཔྱིད་ཀྱི་འབྲུག་སྒྲ་སྔ་བ་ན། །དབྱར་ཁ་སེར་བའི་ཉེན་ལ་ལྡང་། །ཞེས་དང་། ཡང་
། དབྱར་གནམ་
དྲོ་ཞིང་གྲང་ན་འབབ། །དགུན་གནམ་གྲང་ཞིང་དྲོ་ན་འབབ། །དཔྱིད་ཀར་ཁ་བ་འབབ་ན་ལེགས། །
ཁ་རྗེས་ཉི་མ་མེ་གོང་འདྲ། །ཉི་ཁྱིམ་ཉིན་གསུམ་བཞི་འཁོར་ན། །ཆེར་ཆེན་བསྟུན་མ་དམ་པོ་འབྲེལ། །
ཤར་རླུང་མི་ལྡང་དབྱར་མི་ཚུགས། །སྦལ་བ་ཆུ་ཁར་སྐད་རྒྱག་ན། །ཡུན་རིང་མ་སོང་གནམ་གཤིས་
འགྱུར། །ཆར་རྗེས་གྲང་ངར་ཆེ་ན། །ཆར་བའི་འབབ་རྒྱུན་མི་ཆད། །ཁ་རྗེས་གནམ་གཤིས་དྲོ་ན། །
ཁ་བའི་འབབ་རྒྱུན་མི་ཆད། །ཁ་བ་སྔ་མོར་འབབ་ན། །དགུན་དུས་ཁ་བ་ཆེ་འོ། །དགུན་གྲང་ན་
དབྱར་ཆར་མང་། །དགུན་དྲོ་ན་དབྱར་ཐན་པ་འབྱུང་། །དགུན་གྲང་ན་དབྱར་སླེབས་པ་མགྱོགས། །
དགུན་གྲོ་ན་དཔྱིད་སླེབས་པ་འཕྱི། ཁ་བ་ཐོག་མ་སྔ་ན་དགུན་ཁ་ཁ་བ་ཆེ། །གནམ་གྲང་བ་སྔ་ན་དྲོད་
སླེབས་པ་མགྱོགས། གྲང་ངར་ཟུག་ཆེ་ན་དབྱར་ཆར་ཆུ་མང་། །དགུན་རླུང་བུ་མང་ན་དབྱར་ཆར་བ་
བཟང་། །དབྱར་སྟོད་འཇམ། དབྱར་སྨད་འཚུབ། དབྱར་སྟོད་འཚུབ། དབྱར་སྨད་འཇམ། དབྱར་
གྲང་ལ་འབབ། དགུན་དྲོ་ལ་འབབ། ཞོགས་འཐིབས་བྱུང་ན་ཆར་འགྱོགས། ཤར་ལྷགས་རྒྱག་ན་
26



གངས་ལྗོངས་ཤེས་རིག་ནོར་བུའི་སློབ་གླིང་།
ཆར་མགྱོགས། དགོང་དམར་མེ་ཡིན། ཞོགས་དམར་ཆུ་ཡིན། དགུན་ཁ་བ་མང་ན་དབྱར་ཆར་ཆུ་
མང་། །སྟོན་ཁ་བ་ཤུགས་ཆེ་ན་དགུན་ཁ་བ་ཆུང་། །དཔྱིད་ཀ་གྲངས་ན་དབྱར་སྨད་ཞོད་ཆེ། དགུན་
རླུང་འབྲིང་ན་དབྱར་ཞོད་འབྲིང་། །དགུན་པ་ལྷགས་པ་མང་ན་དབྱར་ཐན་ངོ་ཆེ། །དགུན་ལྷགས་པ་
ཆེ་ལ་རླུང་དམར་ལངས། །སྤྲིན་མང་ལ་གྲང་ན་དབྱར་ཞོད་བཟང་། །ཞེས་པ་ལ་སོགས་པ་གནམ་
གཤིས་སྔོན་དཔག་བྱེད་སྟངས་མང་དུ་ཡོད་དོ། །
གཞན་བྱ་སོགས་སྲོག་ཆགས་རིགས་ཀྱི་འགུལ་སྐྱོད་ལ་བརྟེན་ནས་གནམ་གཤིས་སྔོན་དཔག་
བྱེད་སྟངས་ནི། བྱེའུ་ཅོ་ཀ་འཕུར་རྩལ་སྦྱོང་ཞིང་འགྱུར་སྐད་སྒྲོག་པ་དང་། པིང་ཀྱུར་སླེབས་དུས་
ཞིང་ལས་སྔ་འདེབས་སྔ་མ་ཟིན་ཟེར། པུ་ཤུད་ཀྱིས་སྐད་འདོན་དུས་བར་འདེབས་སྔ་མ། བྱེའུ་ལུག་
རྫི་ཕོ་མོ་སླེབས་དུས་བར་འདེབས་ཕྱི་མ་བྱེད། ཁུག་རྟ་འབྱོར་དུས་ཁུག་རྟའི་ཆར་དང་ཕྱི་འདེབས་
ཟིན་པ། ཁུ་བྱུག་སླེབས་དུས་དབྱར་འགོ་ཟིན་པས་ཞིང་ཀུན་འདེབས་ཚར་བ་དང་། བྱ་སྐྱོས་ཟེར་
བའི་ཆར་བཅས་ཡོད། བྱ་གོ་བོས་ཚང་གསོག་དུས་གཅན་གཟན་གྲ་ལེགས་པས་གསོད་ཐབས་བྱེད་
པ་དང་། ཚང་གསོག་པ་ནས་སྒོ་ང་བྱུ་ཕྲུག་ལ་མ་འགྱུར་བར་གྱི་ཞག་རྩིས་དང་། བྱ་ཕྲུག་འཚར་
ལོངས་མ་བྱུར་བར་གྱི་ཞག་རྩིས་ལ་བརྟེན་ནས་གནམ་གཤིས་འགྱུར་ལྡོག་གང་བྱུང་གི་མཚན་མ་དེ་
དག་ཆར་དུས་སུ་ཆར་བ་ཡོད་མེད་དང་ཆེ་ཆུང་བརྟག་པ་དང་། ཆར་མགོ་ཟིན་གྲབ་ཡོད་དུས། པུ་
ཤུད་ཀྱིས་བྱ་ཁྲའི་ཚང་གི་ཐོག་ལ་ས་བསྐྱལ་བ་མཐོང་དུས་སྐྱ་ག་ཐིགས་ཚེགས་ཟེར་བ་ཁང་བར་
ཐིགས་ས་རྒྱག་པ་དང་། ཁུ་བྱུག་གིས་སྐད་སྙན་སྒྲོག་དུས་ཆར་ཆུ་ཆེ་བའི་དུས་སུ་བརྩི་བ། ཁུ་བྱུག་
མོན་དུ་ལོག་དུས་སྟོན་བསྡུ་མགོ་ཟིན་པ། པིང་ཀྱུར་ལོག་སྐབས་ཁོང་ཞག་ཅེས་སྟོན་ཕྱི་མའི་དུས་སུ་
འཛིན་པ། ཡང་སྲོག་ཆགས་སྣ་ཚོགས་ལ་བརྟག་ཚུལ། སྟོན་མཇུག་ཤུ་བ་མོ་ལ་ཕྲུ་གུ་འཁོར་བའི་
དུས་ཁ་བ་བབས་ན་ཤ་གདན་འཁོར་ཞེས་ལོ་ཕྱུགས་ལེགས་པར་བཤད་པ་སོགས་དང་། གཞན་
ཡང་དབྱུང་དུས་ཉི་ཤར་ཆུར་སྦལ་གྱིས་ཀི་སྒྲ་མང་བོ་འདོན་པ་དང་། ཆུ་སྦལ་རིགས་ཚོགས་བྱེད་
པ། འབུ་གྲོག་མས་ཚང་སྤོས་ས་འདོན་བྱེད་པ། ཞོགས་པ་འཇོལ་མོས་ཆུ་སྐྱར་འདོན་པ། རྡོ་རྗེ་ཀུ་
ཀུ་སྐད་ལན་དགུ་བརྩེགས་པ། ཉི་ཤར་དུས་བྱ་རོག་ཁ་ཤར་དུ་གཏད་ནས་སྐད་མང་འདོན་པ། ཕྱི་
དྲོ་བྱེའུ་མང་པོས་ཆུ་ཁར་ཁྲུས་བྱེད་པ། མི་མཁལ་གྲུམ་ནད་གཞི་ཅན་གྱི་ནད་ལྡང་བ། བད་རླུང་གི་
27



དཔྱད་རྩོམ་གཅེས་བཏུས།
མགོ་ནད་ཡོད་པ་སྡུག་ཏུ་འགྲོ། གནམ་ཐན་མུས་སུ་བྱ་མོས་སྐད་འདོན་པ་བཅས་ཀྱི་མངོན་ཚུལ་བྱུང་
ན་ཉིན་རེ་གཉིས་ནས་མ་འགྱངས་པར་ཆར་འབབ་རྒྱུ་རེད། སོས་ཀའི་དུས་ར་ལུག་དང་སྤུ་ནག་ཁྱུ་
བྱས་ཏེ་འཕག་འཚག་རྒྱག་པ་དང་རྡུང་ཁ་མང་བོ་རྒྱག་པ། དབྱར་དུས་ཕྱུག་འཚོ་སྐབས་སྔོ་རྩྭ་ཟ་རྒྱུ་
ཡོད་ཀྱང་སྤུ་ནག་སྡོད་ཚུགས་མེད་པར་ཐང་དང་རི་རྩེར་རྒྱུག་པ་དང་ད་དུང་ལྟོགས་སྣང་བྱས་ཏེ་བྱང་
ཐང་གི་རྟས་རྟ་སྤང་ཡང་ཟ་བ་བཅས་ཀྱི་མངོན་ཚུལ་བྱུང་ན་དགུན་དུས་ཁ་བ་ཆེ་བས་གངས་རྡིབ་ཡོང་
རྒྱུའི་སྔོན་བརྡ་བྱེད་དགོས་པ་དང་། ཡང་སྤང་རི་སེར་ཤ་མང་བོ་སྐྱེས་ན་དགུན་དུས་ཁ་་བ་ཆེ་ཞིང་
གངས་རྡིབ་ཀྱི་ཉེན་ཁ་ཡོད། ཕྱུགས་ཟོག་འདོགས་སའི་ཕྱུགས་རའི་ནང་སྤུ་ནག་གིས་འདོགས་ཐག་
རྭ་ཅོའི་རྩེར་ཡང་ཡང་ཁྱེར་ན་དབྱར་ཡིན་ན་ཞོད་ཆེ། དགུན་ཡིན་ན་ཁ་བ་ཆེ་ཟེར། བོད་ཟླ་བརྒྱད་པ་
དང་དགུ་པའི་ནང་བྱེའུ་ཁྱུ་མང་བོ་ཟོག་རིའི་འགྲམ་དུ་ཡང་ཡང་བབས་ན་ཁ་བ་དང་བུ་ཡུག་འཚུབ་ཆེ་
ཟེར། ཕྱུགས་ཟོག་འདོགས་ཐག་ནས་གློད་འཕྲལ་ལམ་སེང་ཕྱིར་མི་འགྲང་བར་ཉལ་ནས་སྡོད་ཀྱིན་
འདུག་ན་དབྱར་ཐན་མུས་ལ་ཆར་དང་ཞོད་མུས་ལ་ཐན་ཟེར། དེ་བཞིན་སྤུ་ནག་གིས་སྣ་རྫི་གནམ་ལ་
ཡང་ཡང་སྣོམ་གྱིན་འདུག་ན། ཞོད་ཐན་གོང་ལྟར་བཤད། དབྱར་སྨད་ཨབ་རས་རྩྭ་མང་བོ་འབལ་
ནས་ཚང་དུ་དབོར་བ་དང་། དེའི་ཉེ་འགྲམ་སོགས་ལ་འབལ་རྩྭ་མང་བོ་སྐམ་བསྲེས་བྱས་འདུག་ན་
སྟོན་དུས་ཕྱི་སད་དང་དགུན་དུས་ཁ་བ་བུ་ཡུག་འཚུབས་ཆེ་ཟེར། བོད་ཟླ་གསུམ་པ་དང་བཞི་པའི་
ནང་སྐྱེས་ཆུ་དྭངས་ལ་ཉ་མང་ན་དབྱར་གྱི་ཆར་ཆུ་ཆུང་། དེ་ལས་ལྡོག་ན་ཆེ་ཟེར། འཕྱི་ཕུག་དང་།
ཨབ་བྲའི་ཚང་མཐོ་སར་མང་བོ་བསགས་ན་དབྱར་དུས་ཆར་ཆུའི་གནོད་འཚེ་ཡོད་པ་དང་། ཚང་
དམའ་སར་བསགས་ན་ཐན་པ་ཆེ་ཟེར། སྟོན་དུས་རི་བྱ་ཀླུང་ལ་བབས་ན་སད་སེར་ཡོད་པ། བྱ་ཁྲུང་
ཁྲུང་ནགས་སྒང་ལ་ཡང་ཡང་བབས་ན་ཁ་ཆར་རླུང་འཚུབས་ཆེ་ཟེར་བ་བཅས་ཀྱིས་སྒོ་ནས་མྱོང་རྩིས་
མཐའ་ཡས་སོ། །འོན་ཀྱང་སྡེ་སྲིད་སངས་རྒྱས་རྒྱ་མཚོས་བོན་གཞུང་དང་བོན་མི་རྣམས་ཀྱི་ངག་
རྒྱུན་དུ་གནས་པའི་བོད་ཀྱི་གནའ་རབས་མྱོང་རྩིས་ཁག་རྣམས་འཚོལ་བསྡུ་གནང་སྟེ་རྩིས་གཞུང་བེ་
དཀར་དུ་བཀོད་པ་ཁག་ཅིག་ནི་འདི་ལྟར། ལོ་གཅིག་ཁྱུང་སྐོར་ལེགས་ཉེས་རྣམས། །བརྟག་པའི་
རིམ་པ་གསུངས་པ་ལས། །རགས་པ་དཔྱིད་ཟླ་རྣམ་གསུམ་པོའི། །ཉེར་བདུན་ཉེར་ལྔ་ཉེར་གསུམ་
ལ། །བརྟགས་ལ་བབས་དང་རླུང་རྫི་ཕྱོགས། །ཆུ་སྤྲིན་རྫས་ལ་བརྟག་པ་དྲུག །དང་བོ་མཐེ་བོང་
1.28



གངས་ལྗོངས་ཤེས་རིག་ནོར་བུའི་སློབ་གླིང་།
མན་ཆད་ཀྱི། །མཁྲིག་མའི་ཐད་བབས་དགེ་བ་སྟེ། །སྐྱིད་པ་ཁེངས་ལ་ཟན་འབྱུང་ཞེས། །མི་ཕྱུགས་
ནད་མེད་ལོ་ལེགས་འབྱུང་། །མཐེ་བོང་རྩ་བར་བབས་པ་ན། །ཆང་གང་ཞེས་བྱ་ཕྱུགས་ལ་དགེ་
ཆར་ཆེ་བྱ་སྤུ་མི་སྐམ་བཟང་། །ཐན་པ་ཆེན་པོ་འོང་བར་བཤད། །ཡས་འབྱམས་ཐན་པ་ཆེ་བ་འོང་། །
མཐེ་བོང་རྩེ་ལ་བབས་པ་ན། །བཤན་པ་གྲི་ཐོགས་ཞེས་བྱ་སྟེ། །ཨ་ར་མི་རྒོད་བླ་སྐར་ཡིན། །སྐྱེས་
པ་གྲིར་འཆི་གོར་ནད་འོང་། །འོན་ཀྱང་ལོ་ལེགས་པ་ཙམ་འབྱུང་། །མཐེ་བོང་མདུན་བབས་ཟན་ནན་
ཞེས། །ལོ་ཏོག་བཟང་བར་བརྗོད་པ་ཡིན། །མཛུབ་མོ་ལ་ནི་བབས་གྱུར་ན། །ལུག་ཉེས་ལོ་ལེགས་
འབྱུང་བའོ། །མཛུབ་མོ་གོང་མོའི་བར་སོང་ན། །ལྷ་བུ་དྲང་སོང་བྱ་བ་སྟེ། །ཆར་སྙོམས་ལོ་ཏོག་
འབྲིང་སྟོད་འོང་། །གུང་མོ་ལ་ནི་བབས་གྱུར་ན། །ལོ་ཚན་ཆེ་འང་སད་སེར་བཙའ། །ལོང་ལ་རྟ་དྲེལ་
ལ་སོགས་པའི། །རྨིག་ཟླུམ་ལ་ནི་ངན་པར་སྟོན། །གུང་སྲིན་བར་བབས་རྟིལ་ཁ་ཞེས། །ཁ་བ་ཆེ་
བར་འོང་བ་ཡིན། །སྲིན་ལག་ལ་བབས་ཁྲག་གཏོར་ཞེས། །བུད་མེད་བླ་སྐར་ཐན་པ་ཆེ། །འབུ་སྲིན་
སད་བཙའ་མཇུག་གཅོད་པའི། །ལོ་ཉེས་བུད་མེད་སྤྱི་དང་སྦྲུམ། །བོང་བུ་ར་ལུག་སོགས་ལ་ངན། །
སྲིན་མཛུབ་མཛུབ་ཆུང་བར་སོང་ན། །གནོད་སྦྱིན་འབྲི་མི་འདོད་ཅེས་བྱ། །ཐན་ཆེ་ལོ་ཉེས་ཕྱུགས་
ལ་ལེགས། །མཛུབ་ཆུང་རྩར་བབས་ལྕགས་སྦྱང་ཞེས། །བྱིས་པ་རྒན་རྒོན་བླ་སྐར་ཡིན། །ལོ་
འབྲིང་མི་དང་ཕྱུགས་ལུག་ལ། །ནད་འོང་བྱིས་པ་རྒན་རྒོན་ངན། །མཛུབ་ཆུང་རྐེད་བབས་སད་ཀྱང་
འོང་། །ལོ་ལེགས་སྐྱ་རྒྱལ་ཆེ་བ་འབྱུང་། །ལག་པའི་སྦོ་སྨད་ཟན་བརྫི་ཞེས། །ལོ་ལེགས་སྐྱ་རྒྱལ་
ཆེ་བ་འོང་། །དེ་ལས་འགྱངས་ན་མས་འབྱམས་ཞེས། །ཆར་ཆེ་ཆུ་བོ་ཆེ་བར་འབྱུང་
། །མཁྲིག་མར་
སོང་ན་སྦྲུལ་མགོ་ལ། །ཆུ་འཐོར་ཞེས་བྱ་མི་ནོར་འཁོར། །ཕྱི་ཟུར་སོང་ན་ཆར་ཞོད་ཆེ། །གདུ་བར་
སོང་ན་གཡང་རྒྱལ་ཞེས། །གདུ་བུའི་འོག་ཏུ་སོང་བ་ན། །བསམ་པའི་དོན་འགྲུབ་རྒྱལ་ལོ་ཞེས། །
ཀུན་ལ་དགེ་བར་བཤད་པ་ཡིན། །དཀྱིལ་བས་ཚང་རུལ་སད་སེར་དང་། །བཙའ་འབུ་སོགས་ཀྱི་མུ་
གེ་འོང་། །གང་དུའང་མ་བབས་ལྡིངས་པ་ན། །འབྲས་བུ་ཆེར་མེད་བཏང་སྙོམས་སོ། །འདི་ཡི་སྔ་ཕྱི་
བར་གསུམ་གྱི། །སྔོན་མས་སྔ་བཏབ་བར་བ་ཡི། །བར་བཏབ་རྗེས་མས་ཕྱི་བཏབ་དང་། །གཞན་
ཡང་ཕུ་མདའ་བར་གསུམ་དང་
། །སྦྱར་བ་འབྲས་བུ་བརྗོད་པའང་ཡོད། །ས་ནི་སྐར་ཁོངས་དང་བོ་
ལ། །ཤར་ནས་ནུབ་ཏུ་རླུང་སོང་ན། །དཔྱིད་ཀ་རླུང་ཆེན་ལྷོ་ནས་བྱང། །ཉི་མ་ཚ་ལ་ནུབ་ནས་ཤར། །
129



དཔྱད་རྩོམ་གཅེས་བཏུས།
དཔྱིད་དུས་ཁ་བ་ཆེ་བ་དང་
། །བྱང་ནས་ལྷོར་སོང་གྲང་བ་ཡིན། །སྐར་ཁོངས་བར་བའི་ནུབ་ལྷགས་
ནི། །སོས་ཆར་ཆེ་ཞིང་ལྷ་རླུང་ཐན། །བྱང་རླུང་གྲང་ཞིང་སྔ་སད་འོང་། །ཤར་རླུང་རླུང་ཆེ་སྐར་
ཁོངས་ཐ། །དང་བོ་བཞིན་དུ་ཤེས་པར་བྱ། །ཆུ་བ་བརྟག་པ་སྣོད་གས་མེད། །ཆུ་བླུགས་འཁྱགས་
ན་ནམ་མཇུག་ཐུང་། །སྔ་བཏབ་བཟང་ཞིང་རླུང་བྱུང་ན། །ནམ་མཇུག་རིང་བས་ཕྱི་བཏབ་བཟང་། །
སྤྲིན་ནི་ཉི་དྲོས་ཚུན་ཆད་དུ། །སྤྲིན་དང་ལྷགས་མེད་ནམ་ཞིག་ཆགས། །ས་སྐྱོར་གནམ་སྐྱོར་
གཉིས་ཀ་བཟང་། །རྫས་ནི་རི་དྭགས་ལྤགས་མཉེན་ཞིག ། ཁྱིམ་གྱི་མཐོངས་ཁར་བཀབ་བཞག་
པས། །པགས་པར་གཞའ་རྙེད་ཆར་བ་ཆེ། །སྐམ་དུ་སོང་ན་ཐན་པ་ཆེ། །འཁྱགས་ནས་འདུག་ན་
སད་འབྱུང་ངོ་། །ཞེས་འབྱུང་བ་དང་། ཡང་དེ་ཉིད་ལས། དུས་ཚིགས་རགས་པ་འདི་བཞིན་ཏེ། །
དགུན་ཉི་ལྡོག་ནས་ཟླ་གཅིག་དང་
། །ཞག་པོ་བདུན་ན་བྱ་རོག་གི ། ཚང་བརྩིག་དེ་ནས་ཟླ་གཅིག་
དང་། །ཞག་པོ་བརྒྱད་ན་ངང་བ་སླེབས། །དེ་ནས་ཞག་པོ་བཅོ་ལྔ་ན། །ཉིན་མཚན་མཉམ་ཞིང་ས་
དྲོད་འོང་། །འོལ་བ་ཡང་ནི་བོད་དུ་སླེབ། །དེ་ནས་ཉི་ཤུ་རྩ་གཅིག་ན། །སྐྱོར་མོ་འབྱོར་ཞིང་དྲོད་ཀྱང་
ཕེབས། །དེ་ནས་བདུན་ན་ཞིང་འདེབས་རན། །ཉིན་མཚན་མཉམ་ནས་ཟླ་གསུམ་ན། །དབྱར་གྱི་ཉི་
མ་ལྡོག་པ་ཡིན། །དེ་ནས་ཟླ་གཉིས་སོང་བ་དང་། །བྱ་སྐད་འཆག་ཅིང་དེ་ནས་ཞག ། སུམ་ཅུ་སོང་
ཆེ་སྟོན་མཉམ་མོ། །དེ་ནས་ཉེར་གཅིག་ནམ་མཇུག་ཆད། །དེ་ནས་དགུན་དཔྱད་རིམ་བསྟན་པ། །
དགུན་ཉིན་ལྡོག་ཉིན་ཡུལ་དྲོ་ལ། །དར་བ་ནམ་མཁའ་སྐྱ་ཧུད་ཆགས། །རྟ་གླང་སྐད་འདོན་ཆར་བ་
ཆེ། །དེ་གཉིས་གང་མིན་འབྲིང་བོ་ཡིན། །གནམ་ལ་བྱ་དང་སའི་བྱི་འཛིང་། །ཟླ་བ་ཟུང་ལ་ལངས་
པ་ན། །དེ་ཚེ་མི་ལ་སད་འབབ་པོ། །གནམ་ལ་སེ་ཧུད་ཚགས་པ་དང་
། །ས་ལ་མི་འཁྲུགས་དར་བ་
དང་། །གཟའ་ཡིས་བཙོན་དུ་བཟུང་བ་ན། །དེ་ཚེ་ཕྱུགས་ལ་སད་འབབ་པོ། །གནམ་ལ་མཇའ་སྤྲིན་
ཆགས་པ་དང་། །ཉ་གཤིབ་འདྲ་བའི་སྤྲིན་པ་བྱུང་། །བྱི་བ་སྐད་འདོན་འབྲུ་སད་འབབ། །གནམ་ལ་
སྒྲ་དང་འུར་སྒྲ་སིལ། །ས་ལ་དུད་སྤྲིན་ཆགས་པ་ན། །དེ་ཚེ་ཆུ་ལ་སད་འབབ་པོ། །སྤྲིན་པ་དམར་
ནག་གི་གུ་འདྲ། །ས་ལ་ཐད་ཆགས་ཤིང་སད་འབབ། །ཅེས་དང་། དེ་ནས་དགུན་དཔྱད་དབྱར་
སྡེབ་བཤད། །དགུན་ཉི་མ་ལྡོག་གོང་དཔྱད་དང་། །དབྱར་ཉི་མ་ལོག་གོང་ཞག་སྦྱར། །ལྡོག་ནས་
བྱུང་བའི་ཞག་རྟགས་དང་། །དབྱར་ཉི་ལྡོག་ནས་ཞག་གྲངས་སར། །དེ་རྣམས་བཟང་ངན་བརྟག་
130



གངས་ལྗོངས་ཤེས་རིག་ནོར་བུའི་སློབ་གླིང་།
ལུགས་ནི། །སྔོ་དགོང་གྲང་ཞིང་ཉིན་མོ་དྲོ། །ཞོགས་པ་དང་ནི་ཉིན་ཕྱེད་ནས། །འཐིབས་དྭངས་
ཡོད་ལ་རླུང་བུ་མེད། །ཆུ་ཀླུང་སེ་ལེ་བརྒྱུག་པ་དང་། །མཚོ་རླངས་རྫ་རླངས་མ་ཤོར་ན། །ཆར་བ་
འབེབས་པའི་མཚན་མར་བཟུང་། །སྔ་དགུང་གྲང་དྲོ་མི་མཉམ་པ། །འཐིབས་དྭངས་ཡོད་དམ་མེད་
ཀྱང་རུང་། །རླུང་བོ་ཆེ་ཞིང་ཁ་བ་བབས། །དེ་རྗེས་མཚོ་རླངས་རྫ་ལངས་ཤོར། །ཆར་བ་མི་འབབ་
ཐན་པ་ཆེ། །ཡང་ན་སྔ་དགོང་ཐམས་ཅད་དུ། །ཤིན་ཏུ་དྲོ་ཞིང་ཁྱིམ་ནང་དུ། །ཆུ་སྣུམ་མི་འཁྱག་དགུ་
རལ་ཞེས། །ཐན་པ་འབྱུང་བའི་མཚན་མ་ཡིན། །དེ་ཡང་དགུན་ཉི་མ་ལྡོག་གོང་། །ཟླ་གཅིག་ཙམ་
ལ་བརྟག་པ་དང་། །ལྡོག་ནས་དགུ་གསུམ་བར་ལྡོག་བྱ། །དེ་ཡང་བྱ་གཞག་དང་བསྟུན་ཞིང་། །
བརྟག་པ་དུ་མར་དཔྱད་པར་བྱ། །དུས་ཀྱི་བ་མོའི་བརྟག་པ་ནི། །བ་མོ་འཕག་དུས་ནམ་མཁའ་
འཐིབས། །ཁ་ཆར་འབབ་ལ་ཡུལ་དྲོ་བ། །རླུང་བོ་མེད་ན་བ་མོ་རྨུགས། །ཞེས་ཏེ་ནམ་མཇུག་རིང་
བ་ཡིན། །དེ་ལས་ལྡོག་ན་ནམ་མཇུག་ཐུང་། །དགུན་གྱི་བ་མོ་ཞག་ལྔ་དང་། །སྟོན་གྱི་བ་མོ་ཞག་
གཉིས་་རྨུགས། །ནམ་མཇུག་ཞག་པོ་བཅོ་ལྔ་ཡོད། །དཔྱིད་རྨུགས་དང་ནི་སྟོན་རྨུགས་གཉིས། །དེ་
ཚེ་ནམ་མཇུག་ཞག་པོ་ལྔ། །དཔྱིད་སྟོན་ཉིན་མཚན་མཉམ་དུས་དྲོ། །རླུང་མེད་མཆིལ་བ་སྐད་འདོན་
ན། །སྔ་ཆུ་ལེགས་པར་འོང་བ་ཡིན། །ཡུལ་ངད་ངར་བ་ཚ་བ་དང་། །སྤྲིན་ཁུག་སྣ་རིང་ཕོ་རོག་སྒྲོག །
དེ་ཚེ་བར་ཆུ་ལེགས་པ་འབྱུང་། །གནམ་ལ་སྤྲིན་རྒྱ་བར་མེད་འཐིབས། །ཐལ་རླུང་གླིང་ཆུང་དྲེའུ་
སྐད་འདོན། །དེ་ཚེ་ཕྱི་ཆུ་ལེགས་པར་བཟུང་། །འདྲེས་མར་བྱུང་ན་གང་ཡང་སྲིད། །ལོ་ལ་ཆུ་ཡིས་
འཕྲད་དེ་བཟང་། །དེ་རྣམས་ལྡོག་པ་ཐ་མ་ཡིན། །ཟོར་ཐོང་འཛོམ་པའི་ཉི་མ་དེ། །ནམ་མཁར་འཇའ་
སྤྲིན་འོད་ཆགས་ལ། །ས་ལ་ཞགས་དང་རླངས་ཆགས་ཤིང་། །ཉི་མར་རྣ་ཆ་བཏགས་པ་ན། །དེ་ལེ
སད་ཉིད་མི་འབྱུང་ལྟས། །ཡུལ་གྲངས་རླུང་བསེར་ངར་བ་ཚ། །རི་བྱ་གྲོང་ཡུལ་འགྲིམ་ན་སད། །ཁུ་
བྱུག་སླེབས་པའི་ཉིན་མོ་དེ། །ཁ་ལྷགས་ཆེ་ལ་སྤྲིན་སྣ་ཐུང་། །སྐྱ་རིགས་འཁོལ་བུར་འཆའ་བ་དང་། །
སྦལ་བ་སྐད་འདོན་སེར་བ་རྒོད། །གནམ་ལ་སྤྲིན་མེད་ས་སྦྲུམ་འདར། །འུག་པ་སྐད་འདོན་སེར་མི་
རྒོད། །ད་ནི་རྨེ་བདུན་ལྟས་བཤད་པ། །སྲོད་ལ་རྨེ་བདུན་རྐང་བ་ལ། །སྤྲིན་པ་སེར་པོ་བཀབ་གྱུར་
ན། །ཉིན་དང་མཚན་དུ་ཆར་མི་འབབ། །སྔོ་དམར་བཀབ་ན་ཆར་བ་ཆེ། །རྨེ་བདུན་སྒྲེན་མོར་འདུག་
པ་ན། །ཐན་པ་ཆེན་པོ་འབྱུང་བ་ཡིན། །ད་ནི་ཟླ་བ་ཉི་ཁྱིམ་བཤད། །ཉི་ཟླ་གཉིས་ཀྱི་མཐོ་ཕྱི་རུ། །
•ལོ་
131.



དཔྱད་རྩོམ་གཅེས་བཏུས།
རྔ་མོང་བོང་བུ་འདྲ་བའི་སྤྲིན། །ཆགས་ན་ཐན་ཆེན་འོང་བའི་ལྟས། །ཉི་ཟླ་མི་མཐོང་ཁྱིམ་ཕུབ་ན། །
མི་ཕྱུགས་གཉིས་ལ་དལ་ཡམས་འབྱུང་། །མེ་རྡུལ་འདྲ་ན་དལ་ཡམས་འབྱུང་། །རྒྱ་སྐྱེགས་འདྲ་ན་
འཁྲུག་པ་འོང་། །གློ་བུར་འཐིབས་ནས་ཉི་ཤར་ན། །ཆར་ཆེན་འཕྲལ་དུ་འོང་བ་ཡིན། །ཉི་མ་གསུམ་
བར་འཇའ་ཟླུམ་འཁྱིལ། །ཆར་བ་ཆེ་ལ་ལོ་ཕྱུགས་ལེགས། །འཇམ་རྩུབ་གཉིས་ལ་གྲང་དྲོ་འབྱུང་། །
ཞེས་སོགས་འབྱུང་བ་ལྟར་བརྟག་པ་བྱེད་ཚུལ་ཤིན་ཏུ་མང་ངོ་། །
གསུམ་པ། མྱོང་རྩིས་ལས་སྣང་མཐོང་རྩིས་འབྱུང་ཚུལ།
གཞན་བོད་ཀྱི་གདོད་མའི་རྩིས་རིག་ལ་ནང་གསེས་ལ་ཡང་སྣང་མཐོང་རྩིས་དང་། རྒན་མོ་
བལ་མའི་ཟླ་རྩིས། ཞང་ཞུང་རྒན་པོའི་ངག་རྩིས་སོགས་ཡོད་པ་ལས། འདིར་དེའི་བྱུང་རིམ་སྐོར་
བོད་ཀྱི་གནའ་རབས་རྩིས་རིག་གི་ལོ་རྒྱུས་ནྱ་གྲོ་དྷ་ཡི་ས་བོན་)ལས། སྣང་མཐོང་རྩིས་ཞེས་པ་
ནི་ཕྱྭ་གཤེན་ལེགས་རྒྱལ་ཐང་བོ་དང་། གཤེན་རབ་མི་བོ་ཆེ་ཉིད་ཀྱི་སྲས་ཀོང་ཚེ་འཕྲུལ་བུ་སོགས་
ཀྱིས་ཞུས་པའི་ངོར། གཤེན་རབ་མི་བོ་ཆེས་གཞུག་ལག་རྩིས་ཀྱི་བོན་སྒོ་རྣམས་བསྟན་ཅིང་། རྩིས་
ཀྱི་བོན་སྒོའི་གཙོ་བོ་ནི་གབ་རྩེ་འཕྲུལ་གྱི་མེ་ལོང་། སྤར་ཁ་སྨེ་བའི་གླིང་སྟོར། འབྱུང་བ་དུས་ཀྱི་
འཁོར་ལོ། ཇུ་ཞག་རྟེན་འབྲེལ་ལས་རྩིས་ག
བ་གཞི་ཡིན་ཚུལ་གཤེན་རབ་ཀྱི་མཛད་མདོ་རྣམས་ལས་
འབྱུང་བར་བཤད། དེ་དག་འགྲེལ་བཤད་ཀྱང་མཁས་དབང་ནམ་མཁའི་ནོར་བུས་མཛད་པའི་ཞང་
བོད་གནའ་རབས་ལོ་རྒྱུས་ནོར་བུའི་མེ་ལོང་ལས་འདི་ལྟར་འབྱུང་སྟེ། གབ་རྩེ་ཞེས་པ་ནི་ལོ་གཅིག་
ལ་དབང་བའི་ལོ་ཟླ་ཞག་དུས་ཀྱི་འབྱུང་ཁམས་དང་། སྨེ་བ་དང་། སྤར་ཁ་དང་། དེ་དག་ལ་དབང་
བྱེད་པའི་ལྷ་ཀླུ་དང་། གཉན་ནམ་ས་བདག་སོགས་ཐུན་མོང་གི་སྣང་ངོར་མངོན་སུམ་དུ་མ་གྱུར་བས་
གབ་པ་དང་དུས་གནད་འདི་དག་ནི་མཚོན་ཆའི་རྩེ་ལྟར་ཤིན་ཏུ་རྣོ་ཞིང་། བཟང་ངན་གྱི་འབྲས་བུ་
འཕྲལ་དུ་འབྱིན་པའི་གནད་ཀྱི་རྩེ་མོ་ཡིན་པས་རྩེ་ཞེས་བྱ་ཞིང་དེ་འདྲའི་གབ་རྩེའི་གནད་གསལ་བོར་
སྟོན་པའི་ཤེས་རིག་དེ་ནི་འཕྲུལ་གྱི་མེ་ལོང་དང་འདྲ་བས་ན་མིང་དེ་སྐད་བཏགས་ཡོད་པར་མངོན།
སྤར་ཁ་དང་སྨེ་བའི་གླིང་སྐོར་ནི་རེའུ་མིག་དགུའི་ཁོངས་སུ་སྨེ་བ་དགུ་བཀོད་པ་དང་། ཕྱོགས་
132



གངས་ལྗོངས་ཤེས་རིག་ནོར་བུའི་སློབ་གླིང་།
མཚམས་བརྒྱད་དུ་སྤར་ཁ་བརྒྱད་བཀོད་དེ་ལོ་ཟླ་ཞག་དུས་དང་། བརྩི་བྱའི་ཁམས་རྣམས་ཕན་
ཚུན་གོ་བསྡུར་གྱིས་ལེགས་ཉེས་བླང་དོར་གྱི་སྐོར་གསལ་པོར་སྟོན་ཐུབ་པའི་ཤེས་རིག་དེ་ལ་ཟེར་
བ་ཡིན། འབྱུང་བ་དུས་ཀྱི་འཁོར་ལོ་ཞེས་པ་ནི། འབྱུང་བའི་ཁམས་དང་འབྲེལ་བའི་ལོ་སྐོར་བཅུ་
གཉིས། ནམ་ཟླ་བཞི། གཟའ་སྐར་གྱི་གནས་སྟངས་སོགས་ལོ་ནས་ལོ་དང་ཟླ་བ་ནས་ཟླ་བ་ཞག་
ནས་ཞག་ཏུ་འཁོར་ཞིང་ཡང་ཡང་དུ་འཁོར་བ་དེ་དག་ལ་འབྱུང་ཁམས་དང་འབྲེལ་བའི་འཕྲོད་སྦྱོར་གྱི་
རིགས་ཤིག་འབྱུང་བ་དེ་དག་གིས་སྣོད་བཅུད་ལ་ལེགས་ཉེས་ཀྱི་ནུས་པ་ཅི་རིགས་ཞིག་ཀྱང་འབྱིན་
ཐུབ་ཀྱི་ཡོད་པའི་སྐོར་གསལ་བོར་སྟོན་པའི་ཤེས་རིག་དེ་ལ་ཟེར་བ་ཡིན། ཇུ་ཞག་རྟེན་འབྲེལ་ལས་
རྩིས་ཞེས་པ་ནི། ནམ་རྒྱུན་ཡོངས་གྲགས་སུ་ཚེ་རབས་ལས་རྩིས་ཞེས་སུ་གྲགས་པ་སྟེ། སུ་ཞིག་
སྐྱེ་དུས་ཀྱི་ཟླ་ཞག་དུས་ཀྱི་འབྱུང་ཁམས་སོ་སོའི་གནས་ལུགས་དེ་ལ་བརྟེན་ནས་ཚེ་འདིར་ལེགས་
ཉེས་ཀྱི་རྐྱེན་ཅི་དང་ཅི་ཞིག་ཡོད་པ་དང་། གལ་ཏེ་མི་མཐུན་པའི་རྐྱེན་འགའ་ཞིག་ཡོད་པ་མངོན་དུ་
གྱུར་ན། དེ་ལས་གྲོལ་ཐབས་ཅི་དང་ཅི་ཞིག་དགོས་པ་སོགས་རྟོགས་བྱེད་ཀྱི་ཤེས་རིག་ཁྱད་པར་
ཅན་ཞིག་ཡིན་ལ། བག་གཉེན་གྱི་རྩིས་དང་། གཤིན་པོར་དུར་འདོན་གྱི་རྩིས་སོགས་ཀྱང་དེའི་
ཁོངས་སུ་གཏོགས་པ་ཡིན། སྐྱེས་བུ་སུའང་རུང་སྟེ་སྐྱེས་དུས་ཀྱི་ལོ་ཟླ་ཞག་དུས་ཀྱི་ཁམས་གང་
ཡིན་པ་དེ་ལ་དབང་ཐང་གི་ཁམས་ཞེས་བྱ་ཞིང་། ཁམས་དེ་ནི་ཇུ་ཞག་རྟེན་འབྲེལ་ལས་རྩིས་ཀྱི་
གཞིའམ་རྩ་བ་ཞིག་ཏུ་ངོས་འཛིན་སྲོལ་ཡོད་ཅེས་གསུངས་སོ། །
བཞི་བ། སྤྱོད་རྩིས་ལས་རྒན་མོ་བལ་མའི་ཟླ་རྩིས་བྱུང་ཚུལ།
སྤྱི་ལོ་སྔོན་གྱི་ལོ་བརྒྱ་ཕྲག་གཅིག་ཡས་མས་སུ་བོད་ཀྱི་བཙན་པོ་པུ་དེ་གུང་རྒྱལ་གྱི་རིང་
ལ། སྔར་གྱི་ཟིང་ཆ་རྣམས་ལྷིང་འཇགས་སུ་བཏང་སྟེ། སྤྱི་ཚོགས་ཀྱི་སྒྲིག་ལམ་བསྐྱར་གསོ་བགྱིས།
ཁྱད་པར་བློན་པོ་རུ་ལས་སྐྱེས་སམ་བྱ་ཁྲི་བྱ་བ་བྱུང་བ་དེས་ལྕགས་ཟངས་དངུལ་གསུམ་གྱི་གཏེར་
རྡོ་བསྔོགས་ནས་སོལ་མེས་བཞུག་བཏུལ་བྱས་པས་བཟོ་ལས་དང་། ཞིང་ཕྱུགས་ལས་ཀྱི་ཐོན་སྐྱེད་
གོང་འཕེལ་བཏང་ཡོད་སྟབས་གནས་བབས་དེར་བོད་ཀྱི་ཆབ་སྲིད་དང་དཔལ་འབྱོར། རིག་གནས་
འུ3



དཔྱད་རྩོམ་གཅེས་བཏུས།
སོགས་ཕྱོགས་གང་ཐད་ནས་སྔར་ལས་འཕེལ་རྒྱས་ཆེན་པོ་བྱུང་ཡོད་པར་མངོན། སྐབས་དེར་ལྷོ་
ཁ་ཡར་ཀླུང་ས་ཁུལ་དུ་ཐགས་མཁན་རྒན་མོ་བལ་མ་ཟེར་བ་ཞིག་བྱུང་བ་དེས་ཟླ་བའི་འཕེལ་འགྲིབ་
ཀྱི་གཟུགས་དབྱིབས་འགྱུར་ལྡོག་ལ་བརྟེན་ནས་ཟླ་ཞག་དང་། དུས་བཞི་བརྩི་བའི་ཟླ་རྩིས་ཀྱི་སྲོལ་
བཏོད་པའི་ཚུལ་བོད་སྔ་རབས་ཀྱི་ལོ་རྒྱུས་གཡའ་བཟང་གི་གམ་འབྲོག་པ་ལྷ་རྒྱལ་གྱི་སྒྲུང་དེབ་ཟེར་
བའི་ནང་འཁོད་པ་འདི་ལྟར། སྔོན་གྱི་བསྐལ་བ་དང་བོའི་དུས། །ཡར་ལྷ་ཤམ་པོའི་སྤྲུལ་བ་ནི། །ཕོ་
རྒོད་འབར་བ་སྤུན་བདུན་གྲས། །ཕོ་རྒོད་བྱ་ཁྲི་ཟེར་བ་ཞིག །སྟོབས་ལྡན་འཕྲུལ་གྱི་མི་ཞིག་བྱུང་། །
དེ་ཡིས་ཆུ་ལག་ཡུར་བར་དྲངས། །ནགས་ཐང་ཞིང་དུ་རྨོས་བྱས་ལ། །ཕུ་རུ་གམ་འབྲོག་མདའ་རུ་
ཞིང་། །བར་ན་རུ་སྣའི་དཔུང་ཚོགས་བཙུགས། །རྡོ་བཞུས་དངུལ་ཟངས་ལྕགས་སྲ་བཏོན། །མི་
རྒན་ཁ་ཡིས་བསླབ་བྱ་བྱེད། །འབངས་ལ་རིག་པའི་ཤེས་བྱ་སྟོན། །འབངས་ཀྱི་ནང་ནས་འགའ་ཞིག་
ནི། །བཟོ་མཁན་རྡོ་བརྐོས་དཔའ་བོ་ཟེར། །འགའ་ཞིག་ཤིང་མཁན་དཔའ་བོ་ཟེར། །ཡར་ལྷ་ཤམ་
པོའི་མཚོ་ཁ་རུ། །དཔའ་བོའི་སྙིང་སྟོབས་འགྲན་མི་ཕོད། །སྐབས་དེར་རྒན་མོ་བལ་མ་ཡིས་། །ཨེ་
མ་ཡར་ལྷ་ངོ་མཚར་ཆེ། །ང་ཡང་འགྲན་ཕོད་དཔའ་མོ་ཡིན། །ང་ཡི་མ་རྒན་འཆི་བའི་རྗེས། །མི་ཡི་
རྗེས་ཤུལ་ངས་བྱས་ནས། །ང་ལ་ཟླ་བའི་སྐར་རྟགས་ཀྱི། །དམ་པའི་རྒྱུད་པ་མཆིས་རིགས་ཡོད། །
ཁྱོད་ཚོར་དེ་འདྲ་ཨེ་ཡོད་ཟེར། །དམ་པའི་རྒྱུད་པ་མཆིས་རིགས་ཡོད། །ཁྱོད་ཚོར་དེ་འདྲ་ཨེ་ཡོད་
ཟེར། །དཔའ་བོ་རྣམས་ཀྱིས་གྲོས་བྱས་ནས། །ཡར་ལྷ་ཤམ་པོར་སྒྲོན་བྱས་པས། །རྒན་མོ་བལ་མ་
ཚུར་བྱོན་དང་
། །ཟླ་བའི་སྐར་རྟགས་ཁྱེད་གསུངས་དང་། །ཞེས་གསུངས་རྒན་མོས་འདི་ལྟར་བརྗོད། །
གཅིག་ནས་བདུན་གྱི་ཞག་ཕྱི་མར། །སྟོན་ཟླ་ཕྱེད་པས་ནམ་ཕྱེད་ཐུབ། །བདུན་ནས་བདུན་བགྲངས་
ཞག་ཕྱི་མར། །ཟླ་བ་དར་བས་མཚན་གཅིག་ཐུབ། །བདུན་གསུམ་བགྲངས་པའི་ཕྱི་མ་ལ། །སྨད་ཟླ་
ཕྱེད་པས་ནམ་ཕྱེད་ཤར། །བདུན་བཞི་བགྲངས་པའི་ཞག་ཕྱི་མར། །གུད་པ་ཟླ་མེད་མཚན་མོ་ཟེར། །
དེ་འདྲ་གསུམ་གསུམ་ཚོགས་པ་ལ། །དང་བོ་དྲོད་རླུང་འཕེལ་ཚོགས་ཟེར། །གཉིས་པ་འདབ་རྒྱས་
ཆར་དུས་ཟེར། །གསུམ་པ་འབྲས་ལྡན་སྨིན་དུས་ཟེར། །བཞི་བ་གྲང་རླུང་འཕེལ་དུས་ཟེར། །ཡར་
ལྷ་ཤམ་པོ་དགའ་དགོད་ཀྱིས། །ང་ནི་བྱ་ཁྲི་སྟོབས་ལྡན་ཡང་། །རྒན་མོས་འཆད་པ་ཡ་མཚན་ཆེ། །
ཐོང་བའི་ཟླ་བར་དུས་ཡོད་ན། །དེ་བས་ཉི་མར་དུས་གཅིག་སྨོས། །རྒན་མོ་ཉི་མའི་དུས་འཆད་
34



གངས་ལྗོངས་ཤེས་རིག་ནོར་བུའི་སློབ་གླིང་།
ན། །དྲོད་རླུང་འཕེལ་དང་འདབ་རྒྱས་ལ། །ཉི་མ་བྱང་དུ་འགྲོས་འཁྱོག་ཟེར། །འབྲས་ལྡན་གྲང་རླུང་
འཕེལ་དུས་ལ། །ཉི་མ་ལྷོ་རུ་འགྲོས་འཁྱོག་ཟེར། །ཡར་ལྷ་རྒྱས་ནས་དུས་བཞི་དང་། །ཤར་ལྷོ་ནུབ་
བྱང་རྙེད་པར་གྱུར། །དྲོད་རླུང་དུས་ཀྱི་ཐོག་མ་ལ། །ཡར་ལྷའི་མཚོ་ཁར་ཕོ་རྒོད་དང་། །མོ་རྒོད་
བྱས་པ་བཅས་འཚོགས་ནས། །ལོ་འཁོར་འགྲན་པའི་འདུ་ཚོགས་ཟེར། །དགའ་སྤྲོའི་གླུ་དབྱངས་
འདུ་ཚོགས་ཟེར། །ཞེས་འབྱུང་བ་སོགས་ཀྱིས་འདི་སྔོན་མི་ལོ་ཉིས་སྟོང་ལྷག་གི་སྔོན་རོལ་ནས་བོད་
མི་ཤེས་ལྡན་རྣམས་ཀྱིས་ཉི་མའི་གྲིབ་གཟུགས་ལ་བརྟེན་ནས་ལྡོག་གཉིས་དང་མཉམ་གཉིས་ཀྱི་ཆོས་
ཉིད་ཤེས་རྟོགས་བྱུང་སྟེ། ཉིན་རྩིས་དང་ཟླ་རྩིས་ཟུང་འབྲེལ་གྱི་སྐར་རྩིས་བྱུང་བར་བཤད།
ལྔ་བ། ཞང་ཞུང་རྒན་པོའི་ངག་རྩིས་དར་ཚུལ།
ངག་རྩིས་དེ་དར་ཚུལ བོད་ཀྱི་གནའ་རབས་རྩིས་རིག་གི་ལོ་རྒྱུས་རྒྱ་གྲོ་དྷ་ཡི་ས་བོན་)ལས།
ཞང་ཞུང་རྒན་པོའི་ངག་རྩིས་ཞེས་པ་ནི། སྔོན་ཚེ་ཞང་ཞུང་རྒྱལ་བོའི་མྱོས་ཡུལ་དུ་གཡུང་དྲུང་བོན་
གྱི་བསྟན་པ་ཤིན་ཏུ་དར་ཞིང་རྒྱས་པའི་དུས་སུ། ཞང་རྩིས་རྒན་པོ་བེར་ག་ཐོགས་པ་བརྒྱ་ཡི་ནང་དུ་
རྒྱུད་ཁུངས་རྟོགས་པའི་མི་བདུན་ཡོད་པར་གསུངས། དེའི་ནང་གི་ཤེས་རབ་ཆེ་བའི་མི་བཞི་ཡིས་
རྒྱ་ཞང་བོད་སོགས་ཀྱི་རྩིས་རིག་རྒྱ་མཚོའི་མཐའ་བཅད་དེ་བཀོད་པའི་དཔེ་རྙིང་ཁུངས་བཙུན་ཞིག་
ལས་བྱུང་བར་གསུངས་སོ། །དེའི་སྡོམ་ཚིག་སོགས་ནི་འདི་ལྟར། དགུན་ཉི་ལྡོག་ནས་ཉི་གཟའ་སོ་
ལྔ་བགྲང་། །བྱ་གཟའ་སོ་བརྒྱད་སྨལ་ཞག་སོ་བདུན་དང་། །ནུར་ཞག་གཉིས་དང་དབྱུག་ཞག་བཅོ་
ལྔ་དང་། །སོན་འཇུག་ཞག་ལྔ་ཁུ་བྱུག་སླེབ་ཞག་བཞི། །དེ་ནས་བཅུ་དྲུག་སྣ་རེའུ་སྔ་ཤོས་སྐྱེ། །དེ་
ནས་བཅོ་ལྔར་ཉི་ཁྱིམ་ཟུག་ཅེས་དྲན། །དེ་ནས་བཅུ་དྲུག་དབྱར་ཉི་ལྷོ་རུ་ལྡོག ། དེ་ཡི་ཕྱི་ཉིན་དབྱར་
གྱི་ཆུང་གསུམ་མམ། །ལོག་ཞག་ཉེར་གཅིག་སྤྲུལ་ཞག་བཅོ་ལྔ་དང་། །ནམ་བར་གསུམ་དང་སྲིན་
མོའི་གདོང་ཆར་གསུམ། །ཕག་བདུན་ནམ་གསུམ་ཝ་ཞག་བཅོ་ལྔ་དང་
། །གཞུང་ཞག་ཉེར་གཅིག་
དབྱར་ཤུར་ཞག་བཅོ་ལྔ། །ལྷོ་སྒོའི་གནམ་སྐས་ཤ་དུས་སུམ་ཅུ་བདུན། །མཆེ་ཞག་ཉེར་གཉིས་
སྣ་རུའི་འོད་ཞག་བརྒྱད། །གཉེན་གྱི་རུ་འཕྲག་ཞག་ནི་བཅོ་ལྔ་དང་། །དགུན་ཉི་ཁྱིམ་ཞུགས་ཞག་
135



དཔྱད་རྩོམ་གཅེས་བཏུས།
བདུན་དེ་རྫོགས་མཚམས། །དགུན་ཉི་ལྷོ་ནས་བྱང་ལྡོག་བྱ་གཟའ་སོགས། །གོང་ལྟར་བགྲང་བས་
ལོ་གཅིག་ཉིན་ཞག་གྲངས། །སུམ་བརྒྱ་རེ་ལྔ་ཡོད་པ་དེ་གྲངས་འགྲིག ། དེ་ནས་ཉི་ལྡོག་རྗེས་མའི་
ཞག་དེ་ནས། །ཉི་གཟའ་སོ་ལྔ་བགྲང་ངོ་དང་བོ་ནི། །རྐྱེན་ཚེ་ཞག་བདུན་དེ་ཡི་སྔ་ཞག་བཞི། །ཁ་བ་
འབབ་བམ་ལྷགས་པ་ངད་གྲང་འབྱུང་། །ཕྱི་ཞག་གསུམ་ནི་ནམ་བར་ཞེས་སུ་གྲགས། །དེ་ནས་ཀྱེ་
སྨན་ཞག་བདུན་ཕྱི་ཞག་གཉིས། །ནམ་བར་ཞེས་བརྗོད་གུང་ལེན་ཞག་པོ་བདུན། །སྔ་ཞག་ལྔ་ལ་ཁ་
དུས་ཕྱི་ཞག་གཉིས། །ནམ་བར་ཤེར་དེ་ལོག་ཞག་ཉེར་གཅིག་སོང་། །དེ་ཉིད་དབྱར་གྱི་ཆུང་གསུམ་
དོ་དོད་དུ་སྦྱར། །དེ་ཡི་མིང་འདོགས་རྣམ་གྲངས་འགའ་ཞིག་གིས། །དྲུག་སུ་གོང་བར་འོག་སྡེ་རེ་
རེ་ལ། །བདུན་བདུན་བགྲང་བས་ལོག་ཞག་ཉེར་གཅིག་བརྗོད། །དྲུག་སའི་དོན་ནི་བྱ་རྒོད་གཤོག་
རྩེ་དང་། །སྤྱང་མོའི་གདོང་རྩེ་འབྲོང་གི་རྭ་རྩེ་དང་། །ཁྱིམ་བྱའི་ཅོད་པན་འུག་པའི་སྤུ་རུ་དང་། །མ་
ཡི་དྲུག་ལག་དང་དྲུག་བཤད་སྲོལ་སྣང་། །དེ་ནས་སུ་ལུ་ཞག་བདུན་དྲུག་ཤེལ་བདུན། །རྫོགས་ཚེ་
ཉི་གཟའ་སོ་ལྔ་ཐིམ་པ་ཡིན། །ཉི་གཟའ་དེ་རྣམས་གྲང་རེས་དྲོ་རེས་བྱེད། །དེ་སྐབས་སྲོད་ལ་ཤར་
དུས་སུ། །རྐྱང་ཆུང་ཀྲོང་ཀྲོང་ང་ཡི་ཆུ་ཆག་ཟེར། །དེ་ནས་བྱ་གཟའ་སོ་བརྒྱད་འདྲེན་པའི་ཚུལ། །ལྷོ་
གཤོག་བྱང་གཤོག་བྱ་བར་དག་དང་གསུམ། །དང་བོ་ལྷོ་གཤོག་ཞག་ནི་བཅུ་གཅིག་ལ། །དེ་ཡི་དང་
བོ་དྲུག་གཤོག་ཞག་གསུམ་ཚེ། །དྲུག་གཤོག་འཐབ་ཅེས་ཁ་རླུང་འཚུབ་ཉེན་ཡོད། །དེ་ནས་གཤོག་
ངོས་ཞིག་བཞིར་གྲོང་བའི་སྒང་། །དཔུང་ཞག་གཅིག་དང་ཁ་གདོང་ཞག་པོ་གསུམ། །ཁ་གདངས་
དཀྱིལ་ན་དགུན་གྱི་སྙིང་བོ་ཞེས། །ཉི་ལྡོག་རྗེས་ནས་ཞག་པོ་ཞེ་ལྔ་སོང་། །འདི་ཉིད་དྲོ་ཡང་ཁ་བ་
ཡོང་ཉེན་ཆེ། །ལྷོ་གཤོག་འདི་སྐབས་རོང་གི་ཤིང་བལ་ལམ། །གྲོག་ག་ལ་སོགས་བྱང་དུ་སླེབ་ཀྱང་
སྲིད། །ལྷོ་བྱང་གཤོག་པར་ཨ་ནུ་ཀུ་ཞེས་པ། །ཞག་གཅིག་ས་གཏོར་རྡོ་གཏོར་རླུང་ཆེན་ལྡང་
། །
དེ་ནས་བྱང་གཟོག་ཞག་ནི་བཅུ་གཉིས་ལ། །དང་བོ་མཇིང་རིང་ཞག་གསུམ་མཇིང་ཐུང་གཅིག །
མཇིང་རིང་མཇིང་ཐུང་ཉི་མ་དྲོ་ཞེས་ཟེར། །མཇིང་ཐུང་དག་ལ་ཁ་བ་བབས་པ་ན། །བྱ་སྐྱུགས་ཟེར་
བས་ཁ་བ་ཆུང་བར་འདོད། །དེ་ནས་བྱ་མགོ་ཞག་གསུམ་ཞྭ་མོ་བཞི། །ཁྲག་འཛག་རྣག་འཛག་ཅེས་
པ་ཤིན་ཏུ་གྲང་། །རྐང་ཕྲན་ཕྱི་ཕྲ་གཅིག་འདི་ཁ་དུས་ཡིན། །བྱང་གཤོག་འདི་སྐབས་བྱང་གི་སྦུ་བལ་
སོགས། །རླུང་གིས་བསྐྱོད་ན་ལྷོ་རོང་འབྱོར་ཞེས་སྨྲ། །གསུམ་པ་བྱ་བར་ཟླ་ཕྱེད་འདྲེན་ལུགས་ཀྱང་། །
36



གངས་ལྗོངས་ཤེས་རིག་ནོར་བུའི་སློབ་གླིང་།
བྲེ་རྐང་གཡུ་རྐང་ནམ་བར་ཆུ་བོ་དང་། །བྱ་ཕྲུག་དང་ལྔ་རེ་རེར་ཞག་གསུམ་རེ། །བཅོ་ལྔ་དག་ལ་
གཡུ་རྐང་ཚུགས་པ་ནས། །མངའ་རིས་ཕྱོགས་སུ་རྟ་ལ་བྱི་ཆུ་བསྲུང་། །ནམ་བར་གསུམ་ལ་ཤིན་ཏུ་
གྲང་བའི་ངོ༌། །བྱ་ཕྲུག་གསུམ་ལ་ཁ་བ་འབབ་དུས་ཡིན། །དེ་ཡི་བྱ་གཟའ་སོ་བརྒྱད་རྫོགས་པ་སྟེ། །
ནམ་བྱ་མ་བུ་གྲོལ་རྟགས་ད་ཀྱི་དུས། །རྟ་ཆུང་འཆར་རོ་དེ་མཚམས་སྨལ་ཞག་གི ། འགོ་ཟིན་སྨྲལ་
བོའི་སྨད་ཚིགས་ཞག་བརྒྱད་ལ། །ཕྱི་ཞག་གཉིས་ནི་ནམ་བར་ཞེས་སུ་གྲགས། །དེ་ལ་གཤེར་བྱུང་
སྨྲལ་ནི་ངེས་པ་ཟེར། །མ་མོ་རེ་ལ་ལུ་གུ་རེ་ཡོང་བརྗོད། །འདི་སྐབས་རྨིག་པ་ས་འོག་དག་ནས་ཐོན། །
རྨིག་པའི་ཁོང་སེལ་ཁ་བ་འབབ་ཅེས་ཟེར། །དེ་ནས་ཚིགས་ངན་ཞག་གཅིག་དེ་ཡི་ཚེ། །མཐོ་དམའ་
མཉམ་པའི་ཞིང་ལ་སྔ་འདེབས་རན། །འདི་ཡི་སྐབས་སུ་སྨལ་བོའི་སྐེད་པ་ལ། །ལྷག་སོར་ཟངས་
མའི་ཀོ་ལྷན་བརྒྱབ་པས་ན། །ཁྲག་འཛག་རྣག་འཛག་ཞེས་ཟེར་ཤིན་ཏུ་གྲང་། །དེ་ནས་སྟོད་ཚིགས་
དྲུག་གི་ཕྱི་ཞག་གཉིས། །ནམ་བར་བརྗོད་ལ་སྟོད་ཚིགས་ཞག་གཉིས་མཚམས། །བྱ་ལོང་ལྷོ་ནས་
བྱང་བགྲོད་དེ་ཡི་དུས། །བྱ་ལོང་འོང་སྐྱེས་ཁ་ཆར་འབབ་ངོ་ཡོད། །སྟོད་ཚིགས་དྲུག་སྐབས་ཉ་མོའི་
འགུལ་རླུང་ལྡང་། །ཉ་མཁར་རྒྱ་མཚོའི་གཏིང་ནས་འཇིག་པར་བྱེད། །སྙིང་ཞག་གཅིག་སྐབས་
དཔྱིད་ཀྱི་ཉིན་མཚན་མཉམ། །འོལ་བ་དག་ཀྱང་བོད་དུ་སླེབ་པའི་དུས། །དཔྱིད་སྟོན་ཉིན་མཚན་
མཉམ་པའི་ཉི་མ་དེར། །དྲོ་ཞིང་རླུང་མེད་མཆིལ་བས་སྐད་འདོན་ན། །སྔ་ཆུ་ལེགས་ཤིང་ཡུལ་ངད་
ངར་བ་ཚ། །སྤྲིན་ཁུག་སྣ་རིང་ཕོ་རོག་སྐད་སྒྲོག་ཚེ། །བར་ཆུ་ལེགས་ལ་སྤྲིན་རྒྱ་བར་མེད་འཐིབས། །
ཐལ་རླུང་རླངས་ཆུང་དྲེའུ་སྐད་འདོན་ན། །དེ་ཚེ་ཕྱི་ཆུ་ལེགས་པའི་མཚན་མར་བཟུང་། །འདྲེས་མ་
བྱུང་ན་ལེགས་ཉེས་ཅི་ཡང་སྲིད། །གོང་ནས་སྨལ་བོའི་ལག་གཡས་ཞག་བདུན་ལ། །སྔ་ཞག་གསུམ་
ནི་ཕ་མཆིན་ཕྱི་ཞག་བཞི། །ནམ་བར་འདོད་ལ་ལག་གཡས་དེ་བདུན་སྐབས། །གཤེར་རླན་བྱུང་ཚེ་
སླར་ཡང་བདུན་བདུན་མཚམས། །རླན་གཤེར་འབྱུང་ངོ་གཡུ་ལག་ཞག་བཞིའི་དུས། །གཡུ་ལག་
བོད་ཀྱི་སོ་ནམ་རེམ་དགོས་ཟེར། །འདི་ཡི་ཟིན་ཉིན་བར་འདེབས་ཚུགས་པ་ཡིན། །དེ་ནས་རྐེད་
སྟོང་ཞག་བཞི་དབུ་ཞག་གསུམ། །གྲང་ངར་བྱུང་ན་རལ་དཀྲུགས་ཞག་པོ་གསུམ། །དེ་ལ་ཁ་ཆར་
འབེབས་སོ་སྨྲལ་ཞག་རྫོགས། །སྤྲུལ་ཞག་དེ་རྣམས་གྲང་ན་ལུག་ལ་ངན། །ཁྱོན་བསྡོམས་དགྱེན་
ཞག་བརྒྱ་དང་བཅུ་ཐམ་རྫོགས། །དེ་ནས་ནུར་ཞག་གཉིས་མཐར་ཕྱི་འདེབས་ཚུགས། །དེ་མཚམས་
༣37



དཔྱད་རྩོམ་གཅེས་བཏུས།
ཉི་སྐར་དབྱུག་ཟིན་དབྱུག་པའི་ཞག ། བཅོ་ལྔའི་བར་དུ་ཁ་བ་བབས་པ་ན། །ཕྱུག་པོའི་སྔོ་ཐུད་
ཐུལ་ཞེས་དགེ་བའི་འབྲས། །དེ་སྐབས་དབྱུག་པ་ཉི་མའི་འོད་ཀྱིས་སྒྲིབ། །དབྱུག་ཞག་ཐིམ་དང་ཕྱི་
འདེབས་རྫོགས་དང་མཚུངས། །དེ་ནས་སོན་མཇུག་ཞག་བོ་ལྔ་དང་བཅས། །འདེབས་ཞག་ལྔ་བཅུ་
ཐེམ་མོ་འདི་ཕན་ལ། །སོ་ནམ་བྱས་ཀྱང་སྨིན་པར་དཀའ་བ་ཡིན། །དེ་ནས་ཞག་བཞིར་ཁུ་བྱུག་བོད་
དུ་སླེབ། །དེ་ཉིན་ཁ་ལྷགས་ཆེ་ལ་སྤྲིན་སྣ་ཐུང་། །སྐྱ་རིགས་འཁོར་བུར་འཆའ་ལ་སྦལ་སྐད་འདོན། །
དེ་ཚེ་སེར་བ་རྒོད་ལ་གནམ་སྤྲིན་མེད། །ས་ལ་སྦྲམ་འདར་འུག་སྐད་སྒྲོག་སེར་མེད། །སྤྱིར་ན་ཁུ་
བྱུག་ཁྱོས་མ་ཆར་འབེབ་ངོ་། །ཡར་མར་ཁུ་བྱུག་སྟོང་གསུམ་དག་ཀྱང་བགྲང་། །དེ་སྐབས་སྲོད་ལ་
ལག་སོར་འཆར་བའི་དུས། །ལུག་རིད་རིགས་ཀྱང་དྭངསས་ཤིང་ཆུ་བཟང་འགྲོ། །དེ་ནས་བཅུ་དྲུག་
རྫོགས་མཐར་སྣ་རེའུ་སྐྱེ། །དེ་རྗེས་བཅོ་ལྔ་ཉི་ཁྱིམ་ཟུག་ཅེས་སྨྲ། །དེ་ནས་ཞག་བཅུར་ཉི་མའི་དུག་
ཆར་དང་། །ལྷག་མ་དྲུག་ནི་ཉི་མ་ལོག་ཆར་བཅས། །བཅོ་ལྔ་བཅུ་དྲུག་གང་རུང་དབྱར་ཉི་ནི། །
སྲིད་གསུམ་རྒྱལ་མོའི་ཞལ་ངད་བ་དན་གྱིས། །ལྷོ་རུ་འཕེན་ཅིང་རྟ་ལྗང་ལྡོག་པར་བྱེད། །དེ་ཡི་ཕྱི་
ཉིན་ལོག་ཞག་ཉེ་གཅིག་གམ། །དབྱར་གྱི་ཆུང་གསུམ་ཞེས་གྲགས་དང་བོ་ནི། །སྐྱེད་པུ་ཞག་བཞི་
ནམ་བར་ཞག་པོ་གསུམ། །སྨིན་དྲུག་བཞི་དང་ནམ་གསུམ་བིས་རྫི་བཞི། །ནམ་བར་གསུམ་སྟེ་ལོག་
ཞག་ཉེར་གཅིག་ཐེམ། །དེ་ཚེ་རྟ་ལ་ཆུ་དཔྱད་བྱས་ན་ལེགས། །དེ་ནས་སྨྲལ་ཞག་བཅོ་ལྔ་བགྲང་བའི་
སྐབས། །སྨལ་ཆར་ཞག་བདུན་གསེར་སྲང་ཁྲི་རི་མ། །ཞེས་གྲགས་དེ་ཚེ་རྒྱལ་གྱི་ཆུ་དམར་རྒྱས། །
རྐྱང་ཕྲུག་སྐྱེ་ཞིང་རྟ་ལ་ཆུ་བཤན་རན། །སྨལ་བོ་སྐེམ་ན་ཝ་ལ་གཤེར་ཞེས་གྲགས། །དེ་ནས་ནམ་
བར་གསུམ་དང་སྲིན་མོ་ཡི། །ཞག་གསུམ་རིང་ལ་སྲིན་མོའི་གདོང་ཆར་འབེབས། །དེ་ནས་གསང་
ཕག་ཞག་བདུན་དཀྱིལ་མ་ལ། །ཕག་སྙིང་ཞེས་གྲགས་མར་སོགས་བཅུད་མཆོག་འགྱུར། །ཕག་
མོའི་ཉིན་ཆར་མཚན་མོར་འབབ་པར་འདོད། །ཟ་ལེ་འབྲི་ཡི་འོ་མའི་དུས་ཀྱང་ཟེར། །དེ་ལ་སེར་བ་
འབེབ་པའི་ཉིན་ཡང་སྲིད། །སྨྲལ་ཞོད་ཕག་སྐེམ་ཞིང་ལ་ལོ་ལེགས་ཤིང་། །སྨལ་ཕག་གཉིས་ཀར་
བབས་ནས་རྩྭ་སྤུངས་སྐྱེས། །དུད་འགྲོ་དག་ལ་རྨིག་སྐྱོན་ཡོང་ཞེས་འཛེར། །དེ་སྐབས་གྲོག་མ་
འབུ་ལ་གཤོག་པ་འཐོག །དེ་ནས་ནམ་བར་གསུམ་དང་ཝ་ཟླ་ཕྱེད། །སྔ་ཞག་ལྔ་ལ་ཝ་ཕག་འཛིང་བ་
ཟེར། །ཆར་ཆེར་འབབ་ལ་ལྷག་མ་ཞག་བཅུ་ལ། །ཝ་ཆར་ཟིམ་བུར་འབབ་ཅིང་འདི་ཡི་སྐབས། །ཝ་
138



གངས་ལྗོངས་ཤེས་རིག་ནོར་བུའི་སློབ་གླིང་།
སོགས་སེ་བོ་སྐུ་ནི་ཤ་ར་ར། །གོས་མེད་རྣམས་ལ་གོས་དགོས་ཟེར་བ་བཞིན། །སྟོན་སེར་རླུང་གི་མགོ་བོ་
ཚུགས་པ་ཡིན། །དེ་ནས་གཞུང་ཞག་ཉེར་གཅིག་དག་ལའང་། །དང་བོ་བོང་བུ་ཞག་པོ་དགུ་ཡི་རིང་། །
རླན་ནམ་གཤེར་བྱུང་སྟོན་རྫི་མི་ཡོང་བཤད། །འདི་སྐབས་བོང་བུའི་འདྲེ་སད་འོང་ངོ་ཡོད། །དེ་ནས་
ནམ་བར་ཞིག་དང་ཕུག་རོན་ཞག །དགུ་ཡི་ཚེ་ལ་གཤེར་རམ་རླན་བབས་ན། །སྟོན་རྫི་ཡོང་ཞེས་
སྟོན་ཀ་ཁ་བ་འབབ། །འདི་སྐོར་ཕུག་རོན་ལྡིང་སད་འབྱུང་ཞེས་བཤད། །པུ་ཤུད་ལྷོ་ནས་བྱང་ཐོན་
གཞུང་ཞག་ཐེམ། །དེ་ནས་བཟུང་སྟེ་རྟ་ལ་སྟོན་རྩྭ་བསྲུང་
། །དེ་རྗེས་དབྱར་ཤུལ་ཞག་པོ་བཞིའམ་ལྔ། །
སྐབས་བསྟུན་དཔྱད་ལ་དེ་སྐོར་ཉིན་མོ་འགྱུར། །མཚན་མོ་མི་འགྱུར་བ་ཡི་དུས་ཞེས་གྲགས། །
དེ་མཚམས་སྟོན་གྱི་ཉིན་མཚན་མཉམ་ཞིབ་ལྟོས། །དེ་ཡི་དང་བོར་བྱ་ལོང་ལྷོ་རུ་བགྲོད། །བྱ་ལོང་
སོང་ཤུལ་གཤེར་རླན་འབྱུང་དོགས་ཡོད། །ཉིན་མཚན་མཉམ་པའི་བརྟག་པ་དཔྱོད་ལྟར་དྲན། །འདི་
ནས་ལྷོ་སྤྲིན་སྨུག་པོ་མཁའ་རུ་དྭངས། །ས་གཞིའི་དྲོད་ནི་གཏིང་ནས་འཆོར་ཞེས་བརྗོད། །དེ་ནས་
ཤྭ་དུས་ཞག་ནི་སོ་བདུན་ནམ། །འགའ་ཞིག་སྟོན་གྱི་ལྷོ་སྒོའི་གནམ་སྐས་བརྗོད། །དང་བོ་ཁྲ་སྐོར་
ཞག་བཞི་བགྲང་བའི་སྐབས། །ཐོ་རེངས་རྒྱུ་སྐར་ཁྲ་དབོ་འཆར་བ་མངོན། །ཤུ་དུས་སྙིང་བོ་དག་ལ་
ཞག་པོ་བརྒྱད། །དེ་ལ་ཤྭ་ཕོའི་རྭ་སད་འབྱུང་ངོ་ཟེར། །འདི་ཕན་ལོ་ཏོག་བཞག་ཀྱང་སྨིན་མི་འགྱུར། །
བཙས་མ་ལ་འབུད་དེ་ནས་བྱ་མ་ལ། །ཞག་ནི་བཅོ་ལྔ་དེ་ཚེ་ཁ་ཆར་འབབ། །ཡར་ཀྱེན་ཁ་བའི་སྒོ་
ལྕགས་ཞེས་གྲགས་པས། །དགུན་ཉི་ལྡོག་པར་ཁ་བ་མི་ཡོང་བཤད། །དེ་ནས་བྱ་ཕྲུག་དག་ལ་ཞག་
བཅུ་སྟེ། །ཁ་བ་བབས་ན་སྟོན་བྱ་སྐྱུགས་པའམ། །མར་ཀྱེན་ཁ་བའི་ལྡེ་མིག་ཀྱང་ཟེར་བས། །དགུན་
ཉི་ལྡོག་པར་དུས་མིན་ཁ་ཆར་འབྱུང་། །དེ་མཐར་ལྷོ་སྒོའི་གནམ་སྐས་ཤཱ་ཞག་ཐེམ། །དེ་ནས་མཆེ་
ཞག་ཉེར་གཅིག་བརྩི་བ་ལ། །དང་བོ་དམུ་ཡི་མཆེ་བ་ཞག་པོ་བདུན། །དེ་ནས་བདུད་ཀྱི་མཆེ་བ་
ཞག་བདུན་དང་། །བཙན་གྱི་མཆེ་བ་ཞག་བདུན་མ་མོ་ཡི། །མཆེ་ཞག་གཅིག་སྟེ་བྱ་ལས་རྔམ་ཆེན་
འཛེམ། །དེ་ནས་ཞག་བརྒྱད་བར་དུ་ཐོ་རེངས་སུ། །སྐར་མ་སྣ་རུ་ཞེས་པ་བྱང་ནས་འཆར། །དེ་ཡི་
འོད་ལ་ཤིན་ཏུ་བཀའ་གཉན་ཟེར། །དེ་ནས་གཉན་པར་ཞག་ནི་བཅོ་ལྔ་ལ། །གཉན་གྱི་རུམ་འཕྲག་
ཅེས་པ་ཤིན་ཏུ་གཉན། །དེ་ཡང་སྲོད་ལ་སྨལ་བོའི་གཞུ་གཉན་ཞིང་། །ནམ་ཕྱེད་རྟ་ཕོའི་དབལ་གཉན་
ཐོ་རེངས་སུ། །ལག་སོར་རྩེ་གཉན་ཞེས་གྲགས་བཤད་སྲོལ་གཅིག །སྨལ་བོ་ལག་རིང་ལག་གིས་
139



དཔྱད་རྩོམ་གཅེས་བཏུས།
མདའ་གཞུ་རྡེག །ཟངས་མཆུ་དམར་བོ་ཤ་དང་ཁྲག་ལ་རྔམ། །མ་མོ་ཐང་ཆེན་ས་ལ་ཡུལ་ཞེས་ཟེར། །
དེ་ཚེ་བག་མ་གཏོང་ལེན་མི་རུང་ཞིང་། །བུ་ཚ་གང་སྐྱེས་ཅུང་ཟད་ངན་པའི་ལྟས། །འགྲོགས་པའི་
གྲོགས་ནི་སོ་སོར་དབྱེ་བ་ཡིན། །ཕྱི་ནང་གང་ཡང་ལ་ཆའི་དུད་པ་འཛེམ། །སྦྲ་མི་ཚེམ་ཞིང་རིམ་གྲོ་
འགྱུར་ཆེའོ། །དེ་མཚམས་དགུན་གྱི་ཉི་མ་ཁྱིམ་དུ་ཞུགས། །དེ་ཚེ་ཁ་བ་བྱུང་ན་དགུན་གྱི་དུས། །
ཁ་བ་ཆུང་ཞེས་བརྗོད་ལ་དེ་ནས་ཞག །བརྒྱད་ཀྱི་ཐོག་ནས་དགུན་ཉི་ལྡོག་པར་བྱེད། །ས་བདག་
སྐྱས་སོགས་རིམ་བཞིན་བྱེད་པར་འགྱུར། །དེ་ཉིན་ཁ་བ་བབས་ན་དགུན་གྱི་རིང་། །གཟའ་མིག་དེ་
ལ་ཁ་བ་འབབ་ཅེས་གླེང་། །དེ་དག་ཞང་ཞུང་རྒན་རྩིས་ཞེས་སུ་འདོད། །ཅེས་འབྱུང་བ་ལྟར། རྩིས་
ལུགས་འདི་ནི་ཐུན་མོང་མ་ཡིན་པ་ཞིག་ཡིན། འདིའི་ལུགས་ལ་ལོ་གཅིག་ཧྲིལ་བོར་ཉིན་ཞག་སུམ་
བརྒྱ་དྲུག་ཅུ་རེ་ལྔ་ཡོད་པར་ངོས་འཛིན་བྱས་ཡོད་པ་མ་ཟད། ལྡོག་གཉིས་མཉམ་གཉིས་ཀྱང་གསལ་
བོར་ངོས་འཛིན་བྱས་ཡོད། འོན་ཀྱང་ཟླ་བ་བཅུ་གཉིས་ཀྱི་ཐ་སྙད་མ་སྦྱར་བར་སྣ་ཚོགས་ཞག་གི་
དབྱེ་བས་ལོ་གཅིག་རྫོགས་པར་སྦྱར་ཡོད་པ་དང་། ཞག་པོ་དེ་རྣམས་ཀྱི་སྐབས་སོ་སོར་ཡང་ཕྱི་རང་
བྱུང་ཁམས་སུ་འགྱུར་བ་སྣ་ཚོགས་འབྱུང་གི་ཡོད་པར་བརྟེན། དེ་དག་གི་མིང་ཡང་དེ་དང་མཐུན་
པའི་ཆ་ནས་སྣ་ཚོགས་སུ་བཏགས་ཡོད་པ་དང་སྣོད་བཅུད་ཀྱི་ཁམས་དང་འབྲེལ་བ་དམ་ཟབ་ཡོད་པ་
ཡོད་པ་ཡིན་ཞེས་གསུངས་སོ། །
གོང་དུ་ཞུས་པ་ནང་བཞིན་རྒྱ་གར་ནག་སོགས་ནས་དུས་འཁོར་ཀྱི་རྩིས་དང་རྒྱ་རྩིས་བོད་ལ་
མ་དར་བའི་ལོ་ངོ་སྟོང་ཕྲག་ལྷག་གི་སྔོན་བོད་རང་ས་ནས་བྱུང་བའི་སྐར་རྩིས་སམ་མྱོང་རྩིས་སྣ་མང་
དར་སྤེལ་བྱུང་ཡོད་པ་ཁུངས་བཙུན་ལོ་རྒྱུས་ཀྱི་དཔང་བོ་དེ་དག་ན་གསལ་བས་འདི་ལ་ཐེ་ཚོམ་གྱི་
དོགས་པ་ཅི་ཡང་བྱེད་མ་དགོས་སོ། །
རྩོམ་པ་བོ། །རྫ་ཤུལ་བློ་བཟང་རྒྱ་མཚོ།
སྐབས་དྲུག་པའི་མཐར་ཕྱིན་སློབ་མ། | རྩོམ་འདི་ནི་༢༠༠༤ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་བླ་བྲང་བཀྲ་ཤིས་འཁྱིལ་ན་སློབ་གཉེར་བྱེད་བཞིན་ཡོད།
140



གངས་ལྗོངས་ཤེས་རིག་ནོར་བུའི་སློབ་གླིང་།
，， " ... ，་ ，，：་ ་ ་ ་ ་་ ་ ：：，，，，：་，་，，，，
སྒྲ་རིག་པའི་ལོ་རྒྱུས་ཅུང་ཙམ་བརྗོད་པ།
ཨ་སྐལ་བཟང་དོན་ལྡན་རྒྱ་མཚོ།
(རྨ་ལྷོ
རབ་འབྱམས་གཞུང་ལུགས་འབུམ་སྡེའི་གཏེར་ཆེན་དུ། །
རྣམ་དཔྱོད་གྲུ་གཟིངས་བསྒྱུར་ལ་དབང་འབྱོར་ཞིང་། །
བརྩེ་ཆེན་མཚན་དཔེའི་གཟི་འོད་རབ་འབར་བའི། །
འདྲེན་མཆོག་བླ་མ་དམ་པས་དུས་ཀུན་སྐྱོངས། །
ཉ་གང་དཀྱིལ་འཁོར་རྫོགས་པའི་གདན་སྟེང་ན། །
བརྒྱད་གཉིས་ལང་ཚོས་སྤྲས་པའི་མཚོ་བྱུང་མས། །
ཆོས་ཀུན་དབྱངས་སུ་ལེན་པའི་འགྱུར་ཁུགས་ཀྱིས།
བདག་བློ་རྨོངས་པའི་གཉིད་ལས་སད་གྱུར་ཅིག །
སྐལ་བཟང་སྣང་བས་ཁྱབ་པའི་གངས་ལྗོངས་སུ། །
སྒྲ་རིག་ཆུ་འཛིན་སྟུག་པོའི་ཀློང་ཡངས་ནས། །
རྒྱལ་བསྟན་པདྨ་དཀར་བོའི་སྦྲང་ཆར་གྱིས། །
ལུས་ཅན་གདུང་བ་སེལ་བའི་དགའ་སྟོན་རྨད། །
དེ་ཡང་རབ་མཛེས་གངས་དཀར་ལྷུན་པོའི་མུ་ཁྱུད་ཀྱིས་ཡོངས་སུ་བསྐོར་བའི་བསིལ་ལྡན་
41



དཔྱད་རྩོམ་གཅེས་བཏུས།
བོད་ཀྱི་ཡུལ་གྲུ་ཀུན་ན་གྲགས་སྙན་གྱི་བ་དན་ཕྱོགས་བཅུར་གཡོ་བ་ནི་བོད་གངས་ཅན་གྱི་བཅུ་ཕྲག་
རིག་པའི་གཞུང་ལུགས་ཡིན་ལ། དགེ་མཚན་གྱི་གཟི་འོད་རབ་ཏུ་འབར་བའི་གཞུང་ལུགས་འདི་
དག་ལ་བརྟེན་ཏེ། བོད་ཅེས་པའི་མི་རིགས་འདི་སྔོན་སྤྲེའུ་བྱང་ཆུབ་སེམས་དཔའ་དང་བྲག་སྲིན་མོ་
གཉིས་ཀྱི་གདུང་རྒྱུད་ལས་མཆེད་ནས་ད་ལྟའི་བར་དུས་འགྱུར་གྱི་བདེ་སྡུག་སྣ་ཚོགས་གནམ་ས་བླ་
འོག་བརྗེས་པ་ལྟ་བུ་ཇི་འདྲ་བྱུང་ཡང་མ་འཇིག་པར་གནས་ཐུབ་པ་འདི་ནི་བོད་ཀྱི་རིག་གནས་བཅུ་བོ་
འདིའི་སྐུ་དྲིན་ཡིན་ལ། ད་ལྟའང་བོད་ཅེས་པ་འདི་འཛམ་གླིང་ན་ཆེས་མཐོང་ཆེན་བྱེད་པའི་མི་རིགས་
ཤིག་ཏུ་བགྲངས་པ་འདི་ཡང་རིག་གཞུང་བཅུ་བོའི་བཀའ་དྲིན་ལས་མ་འདས་སོ། །དེས་ན་བོད་མི་
སུ་ཡིན་ཡང་རིག་གནས་བཅུ་བོ་འདི་ལ་སྲོལ་རྒྱུན་རིག་གནས་ཞེས་མཐོང་ཆུང་མི་བྱེད་པར་འདི་ལ་
རང་ནུས་གང་ཡོད་ཀྱིས་འབད་བརྩོན་ལྷོད་མེད་བྱས་ཏེ། འདི་དག་ཇེ་རྒྱས་ཇེ་ལེགས་སུ་གཏོང་རྒྱུ་
ནི་ང་ཚོ་ཚང་མའི་ཕྲག་ལ་མ་བབ་རང་བབ་ཀྱི་འགན་ཁུར་ཞིག་ཏུ་གྱུར་ཡོད། དེ་ཡང་བཅུ་ཕྲག་རིག་
པའི་གནས་ཀྱི་ཡ་གྱལ་སྒྲ་རིག་པ་ཞེས་པ་འདི་ནི་རིག་གནས་ཐམས་ཅད་ཀྱི་གཞིར་གྱུར་བ་ཡིན་ལ།
རིག་པ་འདི་ལ་བརྟེན་ནས་འཕགས་ཡུལ་གྱི་རིག་གཞུང་མང་བོ་བོད་ཡིག་ཏུ་བསྒྱུར་བར་མ་ཟད། ད་
ལྟའང་འཛམ་གླིང་ན་ཆེས་མཐོང་ཆེན་བྱེད་པའི་གངས་ཅན་བྷོ་ཊའི་ཡུལ་དུ་སངས་རྒྱས་ཀྱི་བསྟན་པ་
རིན་པོ་ཆེའི་དགོངས་དོན་མདོ་སྔགས་རིག་པའི་གཞུང་ལུགས་ཇི་སྙེད་ཅིག་བྱུང་བ་ཐམས་ཅད་ཀྱང་།
མཐར་གཏུགས་ན་སཾ་སྐྲྀ་ཏའི་སྐད་གཞིར་བཟུང་ནས་བོད་ཀྱི་ལོ་པཎ་རྣམས་ཀྱིས་བོད་ཡིག་ཏུ་བསྒྱུར་
བ་ཡིན་ལ། དེ་འདྲའི་རྨད་དུ་བྱུང་བའི་སྒྲ་རིག་པའི་གཞུང་ལུགས་འདི་ཇི་ལྟར་དར་བའི་ཚུལ་ཅུང་
ཙམ་གླེང་བ་ལ། ཐོག་མར་གང་ལས་བྱུང་བའི་གནས། དེ་ནས་རིམ་པར་བརྒྱུད་པའི་ཚུལ་སོགས་
བརྗོད་པ་ནི། སྔོན་སུམ་ཅུ་རྩ་གསུམ་གྱི་འཆི་མེད་ལྷ་ཡི་ཕོ་བྲང་དུ། སརྦ་ཛྷ་སྟེ་ཐམས་ཅད་མཁྱེན་པ་
ཞེས་ལྷའི་སྒྲ་མཁན་ཆེན་པོ་ཞིག་བྱུང་བ་དང་། དེས་བརྡ་སྤྲོད་པའི་བསྟན་བཅོས་ཆེན་སརྦ་ཛྷ་བྱཱ་ཀ་ར་
ཎ་ཞེས་པ་ཞིག་ཐོག་མར་བརྩམས། སརྦ་ནི་ཀུན་དང་ཐམས་ཅད་ཀྱི་དོན། ཛྷ་ནི་ཡི་གེ་སྒྲུབ་སྟངས་
ཀྱི་འགྱུར་བའི་ཁྱད་པར་ལས་དོན་གཅིག་སྟེ་མཁྱེན་པ་དང་ཡེ་ཤེས་ལྟ་བུ། དེ་བ་ནི་ལྷའི་དོན་ཡིན་
ལ། བྱཱ་ཀ་ར་ཎ་ནི་བརྡ་སྤྲོད་པའི་དོན་ཏེ་ལྷ་ཐམས་ཅད་མཁྱེན་པའི་བརྡ་སྤྲོད་པ་ཞེས་པའི་དོན་ནོ། །
བརྒྱ་བྱིན་གྱིས་བྲི་ཧ་སྤཏིའམ་རིག་བྱེད་བདག་པོ་ཞེས་དྲང་སྲོང་ཕུར་བུ་ལ་བསླབས་ཏེ་མཁས་པར་
342



གངས་ལྗོངས་ཤེས་རིག་ནོར་བུའི་སློབ་གླིང་།
གྱུར་ནས་ལྷ་རྣམས་ལ་བསྟན་པས་ལྷ་རྣམས་ཀྱིས་ཕུར་བུ་སློབ་དཔོན་དུ་བསྐོས། དེའི་མིང་ལ་ལྷའི་
བླ་མའམ། སྒྲ་མཁན་ཞེས་ཡོངས་སུ་གྲགས་སོ། །དེའི་ཚེ་ཕུར་བའི་བསམ་པར་ང་རང་ལས་གཞན་
པའི་སྒྲ་ལ་མཁས་པ་མེད་སྙམ་ནས་ཁེངས་པ་སྐྱེས་པས། ལྷ་རྣམས་ཀྱིས་ཁོང་བསྟེན་དཀའ་བར་བྱུང་
བའི་ཚེ་ན། བརྒྱ་བྱིན་གྱིས་ཕུར་བུའི་ང་རྒྱལ་གཅོག་པའི་སླད་དུ་རྒྱ་མཚོ་ཆེན་པོ་ལས་ཆུ་གསེར་
གྱི་བུམ་པ་གང་བླངས་ཏེ་དེ་ལས་རྩྭ་ཀུ་ཤའི་རྩེ་མོར་ཆུའི་ཐིགས་པ་གཅིག་བླངས་ནས། ཕུར་བུ་ལ་
སྤྱིར་སྒྲ་ཡི་བསྟན་བཅོས་རྒྱ་མཚོ་ཙམ། ང་ཡིས་ཤེས་པ་བུམ་པ་གང་། ཁྱོད་ཀྱིས་ཤེས་པ་ཆུ་ཐིགས་
ཙམ། ཞེས་གསུངས་པས་ཕུར་བུའི་ང་རྒྱལ་བཅགས་པས་ཡིད་ཆད་ནས་སྒྲ་མི་འཆད་པར་དམ་
བཅས། ལྷའི་དབང་བོས་ཁྱོད་ཀྱིས་ཅི་ཙམ་ཤེས་པ་གཞན་ལ་སྟོན་དང་སེམས་ཅན་ལ་ཕན་ཐོགས་
པར་འགྱུར་རོ་ཞེས་གསུངས་པས། ཕུར་བུའི་དམ་བཅའ་མི་འདོར་བའི་སླད་དུ་ཟླ་བ་གཅིག་གི་ནང་
དུ་སྒྲའི་འཆད་ཉན་མི་བྱེད་པའི་ཉིན་བཞི་སྲུང་བར་བྱས་ཏེ། ཚེས་བརྒྱད་ལ་ནི་སློབ་དཔོན་འཇོམས།
བཅུ་བཞི་ལ་ནི་སློབ་མ་འཇོམས། གནམ་གང་ལ་ནི་རིག་པ་འཇོམས། ཚེས་གཅིག་ལ་ནི་ཐམས་ཅད་
འཇོམས། ཞེས་སྒྲའི་དུས་གཉན་ཆེན་པོ་བཞི་མཛད། དེ་བཞི་ལ་སྒྲའི་འཆད་ཉན་མི་བྱེད་པར་དགེ་
སྦྱོར་གཞན་བྱའོ། །སརྦ་ཛྷས་མཛད་པའི་སརྦ་ཛྷ་བྱཱ་ཀ་ར་ཎ་སྟེ་ཐམས་ཅད་མཁྱེན་པའི་བརྡ་སྤྲོད་པའི་
བསྟན་བཅོས་དང་། ལྷའི་དབང་བོ་བརྒྱ་བྱིན་གྱིས་མཛད་པའི་ཨིནྡྲ་བྱཱ་ཀ་ར་ཎ་སྟེ་དབང་བོའི་བརྡ་སྤྲོད་
པའི་བསྟན་བཅོས་འདི་གཉིས་ཐོག་མར་ལྷ་ཡུལ་དུ་དར་བ་ཡིན་པར་གྲགས་སོ། །
དེ་ནས་རྒྱ་གར་འཕགས་པའི་ཡུལ་དུ་དར་ཚུལ་བཤད་པ་ལ། སྤྱིར་རྒྱ་གར་ན་ལེགས་པར་སྦྱར་བ་
སཾ་སྐྲྀ་ཏ་ལྷའི་སྐད་དང་། པྲ་ཀྲི་ཏ་ཡུལ་མི་རང་བཞིན་གྱི་སྐད་དང་། ཨ་པ་བྷོ་ཤ་ཟུར་ཆགས་ཀྱི་སྐད་
དང་། པི་ཤ་ཙི་ཤ་ཟའི་སྐད་བཅས་བཞི་ཡོད་པ་ལས་ཀུན་གྱི་མཆོག་ནི་ལེགས་པར་སྦྱར་བ་སཾ་སྐྲ་
ཏའི་སྐད་ཉིད་ཡིན་ལ། སྐད་དེ་གོ་བྱེད་ཀྱི་གཞུང་ལ་སྒྲ་རིག་པའི་བསྟན་བཅོས་ཞེས་འབོད།
སྤྱིར་རྒྱ་གར་ན་སྒྲ་རིག་པའི་བསྟན་བཅོས་ཆེན་པོ་བརྒྱད་དམ་བཅུ་ཞེས་འབོད་པ་ཞིག་ཡོད་ལ།
དེ་དག་ནི་ཨིནྡྲ་བྱཱ་ཀ་ར་ཎ། པ་ཎི་བྱཱ་ཀ་ར་ཎ། ཙནྡྲ་བྱཱ་ཀ་ར་ཎ། བི་ཤ་ལི་བྱཱ་ཀ་ར་ཎ། ཤྭ་ཀོ་ཊ་ཡ་
ན་བྱཱ་ཀ་ར་ཎ། སུ་མནྡྲ་བྱཱ་ཀ་ར་ཎ། པཎ་ཛྷ་ལི་བྱཱ་ཀ་ར་ཎ། མ་ནུ་ཛེ་ན་ཛྷ་བྱཱ་ཀ་ར་ཎ་སྟེ་བརྒྱད་དང་།
དེའི་སྟེང་དུ་ད་དུང་གཞོན་ནུ་གདོང་དྲུག་གིས་སློབ་དཔོན་དབང་ཕྱུག་གོ་ཆ་ལ་གསུངས་པ་རྟོགས་སླ་
143



དཔྱད་རྩོམ་གཅེས་བཏུས།
བ་རྒྱལ་བོའི་ལུགས་ཀྱི་བསྟན་བཅོས་ཀ་ལཱ་བ་དང་། ལྷ་མོ་དབྱངས་ཅན་མས་སློབ་དཔོན་ཨུ་ནུ་བྷུ་
ཏི་ལ་དངོས་སུ་བསྩལ་བའི་གཞུང་དབྱངས་ཅན་བྱཱ་ཀ་ར་ཎ་གཉིས་བསྣན་པས་ཁྱོན་སྒྲ་གཞུང་ཆེན་
པོ་བཅུ་གནས་ལ། གོང་དུ་བཤད་པའི་སྒྲ་མདོ་ཆེན་པོ་བརྒྱད་ཀྱི་བགྲང་ཚུལ་ལ་ཅུང་ཟད་མི་མཐུན་
པའང་ཡོད་དོ། །འཕགས་པའི་ཡུལ་དུ་དེ་དག་ལས་མི་ཚད་པའི་སྒྲ་མདོ་ཐམས་ཅད་མཁྱེན་པ་ལྷས་
བྱས་པ་དང་། འཕགས་པ་འཇམ་དཔལ་དང་སྤྱན་རས་གཟིགས་སོགས་ཀྱིས་བྱས་པ་སོགས་མང་དུ་
གནས་པར་གསུངས་ལ། བོད་ཡུལ་དུ་དར་ཁྱབ་ཆེ་བ་ནི་དེ་དག་ལས་འཕགས་ཡུལ་ཕྱི་ནང་གི་ཐུན་
མོང་དང་ཐུན་མོང་མ་ཡིན་པའི་རིག་པ་སྦྱངས་པའི་གནས་ཀྱི་གཙོ་བོ་དང་། མཁས་པ་ཐམས་ཅད་
ཀྱིས་ཁས་ལེན་པའི་ཚད་ལྡན་གྱི་བསྟན་བཅོས་ཆེན་པོ་ནི་སྒྲ་པ་ཎི་བྱཱ་ཀ་ར་ཎ་དང་། སྒྲ་ཙནྡྲ་ཀ་ར་ཎ།
སྒྲ་ཀ་ལཱ་བ་བྱཱ་ཀ་ར་ཎ། སྒྲ་སྭ་ར་སྭ་སྟེ་བྱཱ་ཀ་ར་ཎ་བཅས་བཞི་བོ་ཡིན་ལ། འདི་དག་འཕགས་ཡུལ་
དུ་བྱུང་ཚུལ་ཅུང་ཙམ་བརྗོད་པ་ལ། པ་ཎི་བའི་བྱུང་ཚུལ་ནི། སྔོན་སངས་རྒྱས་མྱ་ངན་ལས་འདས་
ནས་ལོ་བཞི་བརྒྱ་ལོན་པ་ན། རྒྱལ་བོ་དཔའ་བོ་སྡེ་འདས་ནས། དེའི་བུ་རྒྱལ་བོ་དགའ་བོའི་དུས་
སུ་ནུབ་ཕྱོགས་བྷི་རུ་ཀའི་ཚལ་དུ། བྲམ་ཟེ་པ་ཎི་བ་སྐུ་འཁྲུངས་ཏེ་ཁོང་གིས་སྒྲ་ཤེས་མི་ཤེས་ལག་
རིས་མཁན་ལ་བསྟན་པ་ན། སྒྲ་མི་ཤེས་པའི་ལུང་བསྟན་པས་རང་ཉིད་ཀྱིས་མཚོན་རྣོན་པོས་ལག་
རིས་བཅོས་ནས་སློབ་དཔོན་བཙལ་ཀྱང་མ་རྙེད་པས། འཕགས་པ་སྤྱན་རས་གཟིགས་དབང་ཕྱུག་
གི་རིག་སྔགས་བསྒྲུབས་པས་འཕགས་པས་ཞལ་གཟིགས་ཏེ་ཅི་འདོད་གསུངས་པ་ན། སྒྲ་ཤེས་པར་
འཚལ་ཞུས་པས། ཨ་ཨི་ཨུ་ཎ་སོགས་ཀྱི་ཡི་གེ་བསྡུ་བ་གསུངས་པ་ཙམ་གྱིས་ལྷའི་བྱིན་རླབས་དང་
སྔོན་གྱི་བག་ཆགས་སད་ནས་འཇིག་རྟེན་གསུམ་གྱི་སྒྲའི་གནས་ཐམས་ཅད་མཁྱེན་ནས། ཁོང་གིས་
པཱ་ཎི་པ་བྱཱ་ཀ་ར་ཎ་ཤོ་ཀ་སྟོང་དང་། བྱེ་བྲག་འབྱེད་པའི་མདོ་ཤོ་ཀ་སྟོང་ཡོད་པ་ཞིག་མཛད་དོ། །
གཞན་ཡང་བཤད་ཚུལ་ཞིག་ལ། པཱ་ཎི་བྱཱ་ཀ་ར་ཎ་ཞེས་པའི་བསྟན་བཅོས་སྒྲ་སྦྱོར་བའི་མདོ་ལ་གྷོ་
ཀ་སུམ་སྟོང་དགུ་བརྒྱ་གོ་དྲུག་ཡོད་ལ་ལེའུ་བརྒྱ་ཡོད་པ་ཞིག་བསྟན། དེ་ནི་སྒྲའི་སྦྱོར་བ་མཐའ་དག་
གི་རྩ་བ་ལྟ་བུ་ཡིན་ཟེར། དེའི་སྔོན་ལ་སྒྲའི་སྦྱོར་བ་མཐའ་དག་ཕྱོགས་གཅིག་ཏུ་བྱས་པའི་བསྟན་
བཅོས་ཆ་ཚང་བ་ཞིག་མེད་ལ། དེའི་སྔོན་གྱི་སྒྲ་མཁན་རྣམས་ཀྱིས་སྒྲ་སྦྱོར་ཕྱོགས་རིས་པའམ་ཁ་
ཐོར་བ་མཐའ་དག་བསགས་པ་ལ་བརྟེན་ནས་མཁས་པར་གྱུར་བ་ཡིན་པར་གྲགས་སོ། །དེ་ནས་
༡ 44



གངས་ལྗོངས་ཤེས་རིག་ནོར་བུའི་སློབ་གླིང་།
དཔལ་མགོན་འཕགས་པ་ཀླུ་སྒྲུབ་ཀྱིས་བསྟན་པ་བསྐྱངས་པའི་དུས་སུ། གདུལ་བྱ་མང་བོའི་སླད་དུ་
སྒྲ་མི་སྙན་དུ་ཕེབས་པའི་ལམ་ཁར་བྱིས་པ་ཞིག་གི་ལག་རིས་ལ་བརྟགས་ནས་རྒྱལ་བོར་འགྱུར་བའི་
ལུང་བསྟན་གནང་། རྗེས་སུ་བྱིས་པ་དེ་ནི་རྒྱལ་བོ་བདེ་སྤྱོད་བཟང་བོ་ཡིན་ལ། རྒྱལ་བོས་སྒྲ་བསླབ་
པར་འདོད་ཀྱང་། སྒྲ་པཱ་ཎི་པ་ཡོངས་སུ་རྫོགས་པ་ཤེས་པའི་སློབ་དཔོན་ཞིག་མ་རྙེད། ཀླུས་རྒྱལ་
བོ་ཤེ་ཥ་སྟེ་ནོར་རྒྱས་ཞེས་པཱ་ཎི་པ་ཡོངས་སུ་རྫོགས་པར་ཤེས་པ་ཞིག་ཡོད་པ་ཤེས་ནས། བྲམ་ཟེ་
མཆོག་སྲེད་ཀྱིས་རིག་སྔགས་ཀྱི་མཐུས་ཀླུའི་རྒྱལ་བོ་བཀུག་ནས། བློ་ཀ་འབུམ་གྱི་པཱ་ཎི་པའི་དོན་
ཐམས་ཅད་རྒྱ་ཆེར་འཆད་པར་བྱས། དེ་གཉིས་ཀྱི་བར་ཡོལ་བས་བཅད་ནས་མཆོག་སྲེད་ཀྱིས་ཡི་
གེར་བྲིས་པ་ལ། འདིའི་ལུས་ཇི་འདྲ་ཡིན་སྙམ་ནས་མཆོག་སྲེད་ཀྱིས་ཡོལ་བ་བཏེགས་ནས་བལྟས་
པས་སྦྲུལ་ཆེན་པོས་བསྒྱིངས་པ་མཐོང་ནས་ཀླུ་ངོ་ཚ་ནས་བྲོས། ཀླུའི་བསྟན་པའི་ཤོ་ཀ་སྟོང་ཕྲག་ལྔ་
ལས་མ་ཟིན་པས་ལྷག་མ་སྟོང་ཕྲག་བཅུ་གཉིས་ཀྱི་ཚད་དུ་མཆོག་སྲེད་ཀྱིས་བརྩམས་པ་ཡིན། ཀླུས་
བསྟན་པ་བློ་ཀ་སྟོང་ཕྲག་ཉེར་ལྔ་ཡོད་པར་བཤད་ཚུལ་ཀྱང་ཡོད་ལ། གང་ལྟར་དེ་གཉིས་བསྡོམས་
པའི་གཞུང་དེ་ལ་ཀླུས་བསྟན་པའི་བརྡ་སྤྲོད་པ་ཟེར་རོ། །སྒྲ་མདོ་པ་ཎི་པ་འདི་ལ་འདུས་པའི་སྐད་
རིགས་མ་འདུས་པའི་སྐད་རིགས་བསྡུས་ནས་ཁ་གསོབ་མཛད་པར་མ་ཟད། དེ་ལ་འགྲེལ་མཆན་
བཏབ་པས་འགྲེལ་བ་མ་ཧཱ་བྷ་ཥ་ཞེས་ཀྱང་གྲགས། དེ་དག་གཞུང་འགྲེལ་འཆད་ཉན་ལན་རེ་རྫོགས་
པ་ལ་ལོ་བཅུ་གཉིས་སུ་བཀླག་དགོས་པར་གྲགས་སོ། །སྒྲའི་གཞུང་འདི་གཉིས་སྒྲ་གཞུང་ཐམས་
ཅད་ཀྱི་རྩ་བའམ་ཕྱི་མོ་ལྟ་བུ་ཡིན་ལ། ད་དུང་སྐྱེས་བུ་མཆོག་གིས་བྱས་པའི་བྷ་ཥ་ཞེས་པ་རྩ་བ་
བློ་ཀ་དགུ་བརྒྱའི་ཚད་ཙམ་རང་འགྲེལ་དང་བཅས་པ། རཱ་མ་ཙནྡྲས་བྱས་པའི་རབ་བྱེད་ཟླ་ཟེར།
དཔལ་ཆོས་ཀྱི་གྲགས་པས་མཛད་པའི་པཱ་ཎི་བ་དོན་འགྲེལ་གཟུགས་ཀྱི་འཇུག་པ། པཱ་ཎི་བའི་ཆར་
གཏོགས་པའི་ཤཱ་ཀ་ཊ་དང་། དྲང་སྲོང་ཀ་ཏིའི་བུས་བྱས་པ་སོགས་མང་དུ་ཡོད་པར་གྲགས་སོ། །ཀཱ་
ལ་བའི་བྱུང་ཚུལ་ནི། སློབ་དཔོན་ཀླུ་སྒྲུབ་ཀྱི་སྦྱིན་བདག་རྒྱལ་བོ་བདེ་སྤྱོད་བཟང་བོ་ལ་བཙུན་མོ་ས་
ཀྲྀ་ཏའི་སྐད་ཤེས་པ་ཞིག་ཡོད་ལ། རྒྱལ་བོ་ཡབ་ཡུམ་གཉིས་སྐྱེད་མོས་ཚལ་དུ་ཁྲུས་ལ་ཞུགས་པའི་
རྒྱལ་བོས་བཙུན་མོ་ལ་ཆུ་གཏོར་བ་ན་བཙུན་མོས་ལེགས་སྦྱར་གྱི་སྐད་དུ་མ་མོ་ད་ཀཱ་སི་ཉ་ཞེས་
བོད་སྐད་དུ་བདག་ལ་ཆུ་མ་གཏོར་ཞེས་སྨྲས་པས། རྒྱལ་བོས་དོན་མ་གོ་བར་ཏིལ་གྱི་ཚོད་མ་བྱིན་
14
……：



དཔྱད་རྩོམ་གཅེས་བཏུས།
པས། བཙུན་མོ་ཁྲོས་ནས་རྒྱལ་བོ་བ་ལང་འདྲ་བ་འདི་དང་ཁྱིམ་ཐབ་མི་བྱེད་བསམ་ནས་ཡིད་མུག་
པ་ན། རྒྱལ་བོས་བཙུན་མོ་ལ་རྒྱུ་མཚན་ཅི་ཡིན་དྲིས་པས། གོང་གི་ལོ་རྒྱུས་བཤད་པས། རྒྱལ་
བོས་སྒྲ་སློབ་པར་དམ་བཅས། རྒྱལ་བོའི་ཞང་བོ་བྲམ་ཟེ་སརྦ་ཝརྨའམ་དབང་ཕྱུག་གོ་ཆས། རྒྱལ་
བོས་སྒྲ་བསླབ་ན་དུས་ཡུན་རིང་བོ་ཞིག་དགོས་པར་མ་ཟད་རྒྱལ་སྲིད་ཀྱི་བྱ་བའང་འཆོར་དོགས་ནས་
བྲམ་ཟེ་རང་གིས་འདོད་པའི་ལྷ་ཀརྟི་ཀ་སྟེ་གཞོན་ནུ་སྨིན་དྲུག་བསྒྲུབས། ཞག་བདུན་གྱི་མཚམས་
སུ་གཞོན་ནུ་སྨིན་དྲུག་རྨ་བྱ་ལ་ཞོན་ནས་ཞལ་བསྟན་ཏེ་ཅི་འདོད་ཟེར་བ་ལ། སྒྲ་ཤེས་པར་འཚལ་ལོ་
ཞེས་ཞུས་པས། སི་ལྕེ་ཝན་ཡཱཾ་ན་ཡི་གེ་ཡང་དག་པར་བརྗོད་པ་གྲུབ་པོ་ཞེས་པ་ནས་མཚམས་སྦྱོར་
བ་ལྔ། མིང་ལེའུ་རྐང་བ་དྲུག ཀུན་བཤད་ཀྱི་རྐང་བ་བཞི་བཅས་ལེའུ་བཅོ་ལྔའི་བར་དུ་བཤད་
པ་དང་། དབང་ཕྱུག་གོ་ཆས་དེ་ཙམ་གྱིས་ཆོག་པར་འཚལ་ལོ་ཞེས་སྨྲས་པས། སྨིན་དྲུག་རྨ་བྱ་ལ་
ཞོན་ནས་འཕུར་རོ། །བཟོད་པར་གསོལ་ཞིང་བསྟན་བཅོས་ཀྱི་མིང་ལ་ཅི་འདོགས་སྙམ་ནས། ལྷའི་
བསྟན་བཅོས་ཀྱི་མིང་ལ་ཅི་འདོགས་སྙམ་ནས། ལྷའི་བསྟན་བཅོས་ཀྱི་མིང་ལ་ཅི་ཡིན་ཞེས་དྲིས་
པས། བཞོན་བྱ་ཕྱིར་འཁོར་ཏེ་རྨ་བྱའི་མཇུག་སྒྲོ་བསྟན་པ་ན། ཀ་ལཱ་བ་བཟོད་པར་གསོལ་ལོ་ཞེས་
སྨྲས་པ་ཀ་ལཱ་པ་སུ་ཏྲ་སྟེ་ཆ་བསགས་ཀྱི་མདོ་ཞེས་གྲགས་སོ། །ཀ་ལཱ་བ་ཞེས་པ་ནི་ཆ་བསགས་ཏེ་
རྨ་བྱའི་མཇུག་སྒྲོའི་དོན་དང་། འཆི་མེད་མཛོད་དུ། ཀ་ལཱ་བ་ནི་རྨ་བྱའི་མདོངས་རྒྱན་དང་ཚོགས་
པ་དག་ལའང་ཞེས་གསུངས། ཏཱ་ར་ན་ཐའི་ཆོས་འབྱུང་ལས་ཆ་བསགས་ཀྱི་དོན་རྨ་བྱའི་མཇུག་སྒྲོ་
ལ་མི་འདོད་པར་ཉེ་བར་མཁོ་བའི་ཆ་ཤས་དག་བསགས་པའོ་ཞེས་པའི་དོན་ཡིན། སརྦ་ཝརྨ་ཞེས་པ་
ཡང་ནོར་བ་ཡིན་ལ། སབྷ་ཝརྨ་སྟེ་བདུན་པའི་གོ་ཆ་ཡིན་པར་གསུངས། གདོང་དྲུག་གིས་གསུངས་
པའི་ལེའུ་བཅོ་ལྔའི་སྒྲའི་ཡན་ལག་ཡོངས་སུ་རྫོགས་པར་ཀུན་བཤད་བཞི་དང་ཀྲི་ཏྲ་ལ་ལེའུ་དྲུག་
ཝརྨ་དང་བྲམ་ཟེ་མཆོག་སྲེད་གཉིས་ཀྱིས་མཛད། དེ་ལ་པཎྜི་ཏ་བགྲོད་དཀའ་སེང་གེ་དང་། རྗེ་
བཙུན་གྲགས་འབྱོར་གཉིས་ཀྱིས་འགྲེལ་བ་རེ་མཛད་དེ། གྲགས་འབྱོར་གྱིས་མཛད་པའི་ལེའུ་ཉེར་
བདུན་བཞུགས་པ་དེ་ཉིད་རྒྱལ་བོ་བདེ་སྤྱོད་ཀྱིས་དབང་ཕྱུག་གོ་ཆ་བསྟེན་ནས་བསླབས་པས་མཁས་
པར་གྱུར་ཏེ་བཙུན་མོ་ལ། ང་ཡི་ལག་གཡས་པད་མ་ཡོད། །ལག་པ་གཡོན་པར་ཨུཏྤལ། ཡུ་བ་
འཇམ་དང་རྩུབ་པ་དག གང་འདོད་སྨྲོས་ཤིག་བཞིན་བཟང་མ། ཞེས་ས་སྐྲ་ཏའི་སྐད་དུ་བསྐུར་
246



གངས་ལྗོངས་ཤེས་རིག་ནོར་བུའི་སློབ་གླིང་།
བས། བཙུན་མོ་འཁོར་དང་བཅས་པ་དགའ་བར་གྱུར། དེ་ནས་བརྡ་སྤྱོད་པ་འདི་ལ་རྒྱལ་བོས་དོན་
འགྲེལ་ཞིག་མཛད་པ་ལ། བདེ་སྤྱོད་ཀྱི་བྱཱ་ཀ་ར་ཎ་ཞེས་ཤོ་ལོ་ཀ་བརྒྱ་ཡོད་པ་ཞིག་བརྩམས་པ་དང་།
ཕྱིས་སུ་ཕྱི་ནང་གི་མཁས་པ་མང་བོས་འགྲེལ་བ་མང་དུ་མཛད་ནས་འཆད་ཉན་ཆེས་ཆེར་རྒྱས་པར་
མཛད་དོ། །སྒྲ་མདོ་ཀ་ལཱ་བ་འདི་ནི་ཨིནྡྲ་བྱཱ་ཀ་ར་ཎའི་ལུགས་སུ་མཐུན་ནོ། །ཙནྡྲ་བའི་བྱུང་ཚུལ་
ནི། རྒྱ་གར་ཤར་ཕྱོགས་ཀྱི་རྒྱལ་བོ་ལི་ཛ་བཱིའི་རིགས་ལས་བྱུང་བའི་རྒྱལ་རིགས་སེང་གེ་ཞེས་བྱ་
བའི་དུས་སུ། ཤར་ཕྱོགས་རིནྡྲ་ཞེས་པའི་ཡུལ་དུ་རྒྱལ་རིགས་ཀྱི་པཎྜི་ཏ་བི་ཤེ་ས་ག་ཞེས་པའི་སྲས་
སུ་སློབ་དཔོན་ཆེན་པོ་ཙནྡྲ་གོ་མི་སྐུ་འཁྲུངས། འདིའི་སྐྱེ་བ་སྔ་མ་ཡང་རྒྱ་གར་ཤར་ཕྱོགས་ཀྱི་པཎྜི་
ཏ་ཞིག་ཡིན་ཚུལ་གྱི་ལོ་རྒྱུས་མང་བོ་ཡོད། དེ་ནས་ཁྱེའུ་དེ་འཁྲུངས་མ་ཐག་ཡུམ་ལ་ཕྱག་བྱས་ཏེ།
ཟླ་བཅུར་འོ་བརྒྱལ་མ་མཐོང་ངམ་ཞེས་སྨྲས་པས། བཙས་མ་ཐག་པའི་བྱིས་པས་གཏམ་སྨྲ་བ་ནི་
ལྟས་ངན་ནོ་སྙམ་ནས་ཁ་རོག་སྡོད་ཅིག་བྱས་པས། ལོ་བདུན་གྱི་བར་དུ་གཏམ་ཅི་ཡང་མ་སྨྲས་པས་
འདི་ནི་ལྐུགས་པའོ་ཞེས་མིང་ལའང་ལྐུགས་པ་ཞེས་བཏགས། མུ་སྟེགས་པའི་པཎྜིཏ་བརྡ་སྤྲོད་པའི་
དབང་ཕྱུག་ཟེར་བས་སྙན་ངག་གོ་དཀའ་བ་སྒྲའི་སྦྱོར་བ་ཀུན་འདུས་པའི་ཚིགས་བཅད་གཅིག་དོན་
ལ་ནང་བའི་གྲུབ་མཐའ་འགོག་པ་ཞིག་ཏ་ལའི་འདབ་མ་ལ་བྲིས་ཏེ་རྒྱལ་བོ་དང་མཁས་པའི་ཚོགས་ལ་
བཀྲམ་སྟེ། འདི་ཤེས་མཁན་མེད་ཚེ་ནང་བ་ཐམས་ཅད་བདག་གི་སློབ་མ་བྱེད་དགོས་ཞེས་སྨྲས་པས།
མཁས་པ་ཀུན་ཀྱིས་དེའི་དོན་རྟོགས་དཀའ་བར་གྱུར་བ་ན། དེར་ཙནྡྲ་གོ་མིས་གཟིགས་པ་ཙམ་གྱིས་
དེའི་དོན་ཚེགས་མེད་དུ་རྟོགས་ནས་དོན་འགྲེལ་བའི་ཡིག་ཆུང་དང་ལན་གྱི་ཚིགས་བཅད་ཅིང་བྲིས་
ནས་བསྐུར་བས། དཔོན་ཙནྡྲ་གོ་མི་དང་མུ་སྟེགས་པའི་པཎྜིཏ་གཉིས་ཀྱིས་རྩོད་པ་བྱེད་དགོས་པར་
བྱུང་སྟེ། ཙནྡྲ་གོ་མི་རྩོད་པའི་ཁྲི་ལ་བཞུགས་པ་ན། མུ་སྟེགས་པ་ན་རེ། པཎྜིཏ་འདི་ཐམས་ཅད་
ཀྱིས་བདག་གི་རྩོད་ཟླ་མི་འོང་ན། ཁྱེད་ལྟ་བུའི་བྱིས་པ་ལོ་བདུན་ཅན་ཞིག་གིས་བདག་གི་རྩོད་ཟླ་ག་
ལ་འོངས་ཞེས་སྨྲས་ཚེ། ཙནྡྲ་གོ་མི་ན་རེ། ཀྱེ་མ་ལྕགས་ཀྱུ་རྣོན་པོས་གླང་ཆེན་དབང་སྡུད་ལྕགས་
ཀྱུ་གླང་ཆེན་ཙམ་མམ་ཅི། །རབ་འབར་མར་མེས་མུན་པ་འཇོམས་བྱེད་མར་མེ་མུན་པའི་ཚད་དམ་
ཅི། རྡོ་རྗེས་བསྣུན་ན་རི་བོའང་འབིགས་བྱེད་རྡོ་རྗེས་རི་བོའི་གཏོས་སམ་ཅི། །གང་ལ་བློ་ཡི་སྟོབས་
ཡོད་དེ་ཚེ་རགས་པའི་ལུས་ལ་སུ་ཡིད་རྟོན། ཞེས་གསུངས་པ་སོགས་ཀྱིས་མུ་སྟེགས་པའི་པཎ་ཊི་
247



དཔྱད་རྩོམ་གཅེས་བཏུས།
ཏ་ལན་མེད་དུ་གྱུར་ཏེ་ཕམ་ནས། རྒྱལ་བོས་ཙནྡྲ་གོ་མི་ལ་བྱ་དགའ་ཆེན་པོ་གནང་། དེ་ནས་ཐུན་
མོང་གི་རིག་པའི་གནས་མཐའ་དག་ལ་ཀློང་རྡོལ་བར་གྱུར་ནས། སློབ་དཔོན་བློ་གྲོས་བརྟན་པ་དང་།
མྱ་ངན་མེད་རྣམ་གཉིས་བསྟེན་ནས་སྡེ་སྣོད་ཕལ་ཆེར་དང་བཀའ་ལུང་མང་དུ་མནོས་ཏེ་མཁས་པའི་
ཡང་རྩེ་རུ་གྱུར་ཏོ། །དེ་ནས་ཤར་ཕྱོགས་ཀྱི་རྒྱལ་བོ་བྷ་ཥ་རའི་ཡུལ་དུ་བྱོན་ནས་སྨན་དཔྱད་དང་།
སྡེབ་སྦྱོར་དང་། བཟོའི་གནས་ཀྱི་བསྟན་བཅོས་སོགས་མང་བོ་མཛད། ཁྱད་པར་དུ་སྒྲ་རིག་པ་
མང་དུ་བཤད་པས་ཕྱོགས་ཐམས་ཅད་དུ་སྙན་གྲགས་ཀྱིས་ཁྱབ་བོ། །ཡུལ་དེའི་རྒྱལ་བོའི་བུ་མོ་ཏཱ་
རཱ་ཞེས་བྱ་བ་ཞིག་བག་མར་བླངས་པས། རྒྱལ་བོས་འཁོར་ཞིག་ཀྱང་ཕུལ། དུས་ནམ་ཞིག་བཙུན་
མོའི་གཡོག་མོ་ཞིག་གིས་ཏཱ་རའོ་ཞེས་འབོད་པ་གསན་ནས། ཡི་དམ་དང་མཚན་མཐུན་པར་ཁྱིམ་
ཐབ་བྱེད་མི་རུང་སྙམ་ནས་ཡུལ་གཞན་དུ་འགྲོ་བར་བརྩམས་པའི་ཚེ། རྒྱལ་བོས་ཤེས་ཏེ་ངའི་བུ་མོ་
དང་ལྷན་དུ་མི་འདུག་ན། སྒྲོམ་དུ་ཆུག་ལ་གངྒཱར་སྐྱུར་ཅིག་ཅེས་བཀའ་ཕབ་པས་དེ་བཞིན་དུ་བྱས་སོ། །
སློབ་དཔོན་གྱིས་སྒྲོལ་མར་གསོལ་བཏབ་པས་གངྒཱ་དང་རྒྱ་མཚོ་འཕྲད་མཚམས་ནས་གླིང་ཕྲན་ཞིག་
ལ་ཐོན། གླིང་དེ་ནི་འཕགས་མའི་སྤྲུལ་བ་ཡིན་པར་གྲགས། འཕགས་པ་སྤྱན་རས་གཟིགས་ཀྱིས་
བསྐུལ་བ་ལྟར་གོ་མིས་དགེ་བསྙེན་མཛད། སྔོན་ཁོང་གི་མཚན་ལ་ཙནྡྲ་ཞེས་འབོད་ལ། དེ་ནས་
བཟུང་ཙནྡྲ་གོ་མི་ཞེས་གྲགས་སོ། །དེ་ནས་ལྷོ་ཕྱོགས་སུ་བརྒྱུད་ནས་འོང་སྐབས་བྲམ་ཟེ་མཆོག་
སྲེད་ཀྱི་ལྷ་ཁང་དུ་ཕེབས་ཚེ། ཀླུ་ཤེ་ཥས་བྱས་པའི་པ་ཎི་པའི་འགྲེལ་བ་མ་ཧཱ་བྷཱ་ཥགཟིགས་པ་ན།
འགྲེལ་བ་ལེགས་པོ་མིན་པར་ཤེས་ནས། འགྲེལ་བ་ཞེས་བྱ་བ་ནི་ཚིག་ཉུང་ལ་དོན་མང་བ། མ་ཟློས་
པ། ཆ་ཚང་བ་ཞིག་དགོས་མོད། ཀླུ་ནི་རྨོངས་དྲགས་པས་དོན་ཉུང་བ། ཟློས་པ། མ་རྫོགས་ཞེས་
སྨད་པ་བྱས་ནས། པ་ཎི་བའི་དོན་འགྲེལ་ལེགས་བསྡུས་ཀྱི་ཚུལ་དུ་ཙནྡྲ་བྱཱ་ཀ་ར་ཎ་བློ་ཀ་བདུན་བརྒྱ་
ཅན། ལེའུ་ཉི་ཤུ་རྩ་བཞིའི་བདག་ཉིན་ཅན་མདོ་ཡི་སྐབས་དྲུག་ཡོད་པ་དང་། དེའི་ཡན་ལག་ཏུ་གྱུར་
བའི་ཡི་གེའི་མདོ་སོགས་མཛད་པ་ནས་བཟུང་ཙནྡྲ་བྱཱ་ཀ་ར་ཎ་ཞེས་པ་བྱུང་བ་ཡིན་ལ། འདི་ནི་རྩོམ་
པ་བོའི་མཚན་ལ་བརྟེན་ནས་མིང་བཏགས་པ་ཡིན་ནོ། ཕྱིས་སུ་ན་ལེནྡྲར་དཔལ་ལྡན་ཟླ་བ་གྲགས་
པས་མཛད་པའི་སྒྲའི་བསྟན་བཅོས་ཀུན་ཏུ་བཟང་བོ་ཞེས་བྱ་བའི་བརྡ་སྤྲོད་པའི་གཞུང་ཆེན་པོ་ཞིག་ལ་
མཇལ་བས། དེའི་ཚིག་སྦྱོར་ཀུན་ཤིན་ཏུ་ལེགས་པ་ཡོད་པར་མཐོང་ནས། རང་གིས་བྱས་པའི་སྒྲ་
48



གངས་ལྗོངས་ཤེས་རིག་ནོར་བུའི་སློབ་གླིང་།
མདོ་དེ་ཙམ་དུ་མི་ལེགས་པ་མཁྱེན་ཏེ་འགྲོ་དོན་མི་འབྱུང་བར་དགོངས་ནས་ཙནྡྲའི་གླེགས་བམ་ཁྲོན་
པར་བསྐྱུར་བ་ན། །རྗེ་བཙུན་སྒྲོལ་མས་དངོས་སུ་ཞལ་གཟིགས་ཏེ། །ཁྱེད་ཀྱིས་འདི་གཞན་ཕན་
གྱི་བསམ་པ་བཟང་བོའི་སྒོ་ནས་བརྩམས་པས་སེམས་ཅན་ལ་ཤིན་ཏུ་ཕན་པར་འགྱུར་ལ། དཔལ་
ལྡན་ཟླ་བ་གྲགས་པས་མཁས་པའི་ང་རྒྱལ་གྱིས་བརྩམས་པས་གཞན་ལ་ཕན་ཐོགས་ཆུང་བར་འགྱུར་
རོ། །དེའི་ཕྱིར་གླེགས་བམ་ཁྲོན་པ་ལས་ཕྱིར་ལོངས་ཤིག་ཅེས་གདུལ་བྱ་རྒྱས་པའི་ལུང་གི་བསྐུལ་
པས། གླེགས་བམ་དེ་ཉིད་ཁྲོན་པ་ནས་ཕྱིར་བླངས་ཏེ་ཕྱིས་སུ་འཆད་ཉན་གྱི་དབྱར་མཚོ་ཆེས་ཆེར་
རྒྱས་སོ། །གཞན་ཡང་ཁྲོན་པ་དེའི་ཆུ་འཐུང་ནའང་ཤེས་རབ་ཆེན་པོར་འཕེལ་ཏེ། དགེ་སློང་ལྐུགས་
པ་ཞིག་གིས་ཁྲོན་པ་འདི་ལས་ཆུ་འཐུང་བས་ཁོས་སཾ་སྐྲ་ཏའི་སྐད་ལེགས་པར་ཤེས་ཏར་བགོད་ཅིང་
འཁྲབ་པས་ཆུ་སྣོད་ཀྱི་བུམ་པ་བཅག་གོ། དགེ་འདུན་པ་རྣམས་ཁྲོས་ནས་སྡིགས་པ་ན། ལྐུགས་པ་
ན་རེ། དགེ་སྦྱོར་སྦྱིན་པའི་བསྔགས་པ་བརྗོད། །སློང་བ་སྐྱུ་རུ་ར་བཞིན་གྱུར། །འདུས་བྱས་མི་
རྟག་ཅེས་བརྗོད་ཀྱང་། །བུམ་པ་ཆག་ལ་མྱ་ངན་བྱེད། ཅེས་སཾ་སྐྲྀ་ཏའི་སྐད་ཀྱིས་སྨྲས་པས་ཐམས་
ཅད་ངོ་མཚར་བར་གྱུར་ཏོ། །བསྟན་བཅོས་འདི་ལ་པ་རྫི་ཏ་མ་དེ་བས་འགྲེལ་བ་བློ་ཀ་སྟོང་ཕྲག་དྲུག་
ཡོད་པ་ཞིག་མཛད་པ་དང་། གཞན་ཡང་པཎ་ཊི་ཏ་རཏྣ་མ་ཏིས་འགྲེལ་བ་བློ་ཀ་སྟོང་ཕྲག་གཉིས་
ཡོད་པ་ཞིག་མཛད་པ་སོགས་འགྲེལ་བ་མང་དུ་ཡོད་ལ། ཙནྡྲ་བྱཱ་ཀ་ར་ཎ་ནི་པ་ཎི་བའི་ལུགས་དང་
མཐུན་ལ་འཕགས་ཡུལ་དུ་བརྡ་སྤྲོད་རིག་པ་ལ་བསླབ་པའི་གཞུང་གཙོ་བོ་ཡིན་ནོ། །དབྱངས་ཅན་
མའི་བྱུང་ཚུལ། དེ་ཡང་འཕགས་ཡུལ་ལྷོ་ཕྱོགས་སུ་མ་ཧཱ་རབྷྱ་སྟེ་ཡུལ་འཁོར་ཆེན་པོ་ཞེས་བྱ་བའི་
རྒྱལ་ཁམས་ན། བྲམ་ཟེ་གཙང་མའི་རིགས་སུ་སྐུ་འཁྲུངས་ཤིང་ཚངས་སྤྱོད་ཡོན་ཏན་གྱི་དཔལ་གྱིས་
ཕྱུག་པ། ཕྱི་ནང་གི་གཞུང་ལུགས་མཐའ་དག་ཁོང་དུ་ཆུད་པ། སྒྲ་རིག་རྒྱ་མཚོ་ཆེན་པོའི་ཕ་རོལ་
ཏུ་སོན་པ། སྒྲ་དབྱངས་ལྷ་མོ་ཡི་དམ་གྱི་ལྷར་བསྟེན་ཅིང་། མཆོད་པ་དང་བསྙེན་སྒྲུབ་ལ་གཞོལ་
བའི་སློབ་དཔོན་ཆེན་པོ་མཚན་ལ་ཨ་ནུ་བྷཱུ་ཏི་སྟེ་རྗེས་འབྱོར་རང་བཞིན་བཟང་བོ་ཞེས་འབོད་པ་ཞིག་
ཡོད་ལ། དེ་ཉིད་དུས་ནམ་ཞིག་ན། ཡུལ་དབུས་སུ་བྱོན་ནས་བ་ར་ཎཱ་སིའི་ཉེ་འདབས་རོ་དཱ་སི་ཞེས་
པའི་གྲོང་ཁྱེར་དུ་བཞུགས་སྐབས། དེར་དུས་སྟོན་ཞིག་ཏུ་བྲམ་ཟེ་སྒྲ་ཤེས་པ་སྟོང་ཕྲག་ལྷག་འདུས་
ནས། ལེགས་སྦྱར་གྱི་བརྡ་སྤྲོད་རིག་པའི་གཞུང་ལ་མཁས་པའི་པཎ་ཊི་ཏ་རྣམས་ལ་ཚོད་བགམ་
149



དཔྱད་རྩོམ་གཅེས་བཏུས།
པའི་ཕྱིར། སྒྲ་རིག་པའི་གཞུང་ལས་འཕྲོས་ཏེ་བགྲོ་གླེང་ཉིན་ཞག་མང་བོར་བྱས། ཉིན་ཞིག་ལ་སློབ་
དཔོན་ཨ་ནུ་བྷཱུ་ཏིས་ངག་ལྡབས་པས། བདུན་པའི་མིང་ཚིག་མཐའ་ཅན་སྐྱེས་བུ་རྣམས་ལ་ཞེས་པའི་
དོན་ཅན་སུ་སུ་ཞེས་བརྗོད་དགོས་ཀྱང་། པུཾ་ཀླུ་ཞེས་ངག་ནས་ཐོན་པས་ཚོགས་པ་ཀུན་ཀྱིས་ཁྱོད་སྒྲ་
ལ་མཁས་པར་རློམ་པ་ཅིའི་ཕྱིར། ཐ་ན་བརྗོད་པ་ཙམ་ཡང་མ་དག་གོ་ཞེས་འཕྱ་བ་ན། རང་གི་བརྗོད་
པ་ནོར་བ་དགོངས་ཀྱང་། འདི་ལྟ་བུ་སྔོན་གྱི་སྒྲ་མཁན་རྣམས་ཀྱིས་གཞུང་ན་བྱས་པ་ཡོད། སང་ཉིན་
ནངས་པར་ངས་ཁྱེད་རྣམས་ལ་པོ་ཏི་བསྟན་པར་བྱ་བའོ་ཞེས་སྨྲས་པས། ནང་དུ་བསླེབས་ནས་དགེ་
སྦྱོར་རྣམས་ལེགས་པར་བསྐྱངས་ཟིན་མཚམས་སློབ་དཔོན་གྱི་ཐུགས་ལ་ནངས་པར་དེ་འདྲའི་པོ་
ཏི་ཞིག་སྟོན་རྒྱུ་མ་རྙེད་ན་པཎ་ཊི་ཏ་དེ་དག་གི་གདོང་ལ་ཅི་ལྟར་ལྟ། དེ་བས་བདག་ཤི་ན་བཟང་སྙམ་
ནས་རལ་གྲིས་རང་གི་མགྲིན་པར་གཟས་པས་ཁྲག་དམར་ས་ལ་ལྷུང་བ་ན། ལྷ་མོ་དབྱངས་ཅན་མས་
ཞལ་དངོས་སུ་གཟིགས་ཏེ ། བུ་ཁྱོད་ཀྱིས་དེ་འདྲའི་གདུང་བ་བྱེད་མི་དགོས། སྔོན་དྲང་སྲོང་ཀ་ཏའི་
བུས་བྱས་པའི་བརྟི་ཀ་ཞེས་པའི་སྒྲའི་བསྟན་བཅོས་ཤིག་ཡོད་པ་ལས། བརྩོན་པ་ཆེན་པོའི་དོན་ལ
ཀ་ཀྲ་ཨཱ་ག་མ་སྦྱིན་པར་བཤད་པའི་ཁུངས་བསྟན། རྨ་ལ་ཟུག་རྔུ་མེད་པར་བྱིན་གྱིས་བརླབས། ཁ་
སང་ཁྱོད་ཀྱིས་ཚོགས་པའི་དབུས་སུ་བདེན་པར་སྨྲས་ན་ངའི་ཞལ་མཐོང་ཐུབ་མོད། འོན་ཀྱང་གཡོ་
སྒྱུའི་ངག་སྨྲས་པས་ངའི་ཞལ་མ་མཐོང་བ་ཡིན། ད་ལྟ་ངལ་བ་འདི་འདྲ་བྱས་པས་སྡིག་པ་སྲབ་པས་
ངའི་ཞལ་མཐོང་བ་ཡིན་པར་གསུངས། དེ་ནས་འཕགས་མས་གསུངས་པའི་མདོ་དེར་སློབ་དཔོན་
གྱིས་འགྲེལ་བ་དང་བཅས་མཚན་གྱི་ཐ་མར་ཡོངས་སུ་བྲིས་ཟིན་ཅིང་། ཤོག་བུ་ཡང་དཔེ་རྙིང་དུ་
བྱིན་གྱིས་བརླབས་སོ། །དེ་ནས་ནངས་པར་ཉི་མ་ཤར་བ་ན་རྒོལ་བ་རྣམས་འཚོགས་པའི་མདུན་
སར་ཀྱལ་ཀའི་ཚུལ་གྱིས་གླེགས་བམ་བསྟན། ཀུན་ལ་གྲགས་པ་ཀ་ཏའི་བུའི་གཞུང་གི་ལུང་དྲངས་
པས་ཐམས་ཅད་མགུ་བར་གྱུར། དེ་ནས་ཀྱལ་ཀ་བཀྲོལ་ཏེ་མགུལ་གྱི་རྨ་ཤུལ་བསྟན་ཏེ། ལོ་རྒྱུས་
རྣམས་ཞིབ་མོར་བཤད་པས་ཐམས་ཅད་ངོ་མཚར་བར་གྱུར། དེ་ནས་མཁས་པ་མང་བོས་ཞུས་པས་
མདོ་འདི་ཚར་གཅིག་བཤད། མདོ་འདི་ལ་ལྷ་མོ་དབྱངས་ཅན་མས་བྱིན་གྱིས་བརླབས་པའི་སྟོབས་
ཀྱིས་དར་ཁྱབ་ཤིན་ཏུ་ཆེ་ཞིང་། འདི་ལ་སློབ་དཔོན་རང་ཉིད་ཀྱིས་མཛད་པའི་འགྲེལ་བ་གསལ་ལྡན་
གཞིར་གྱུར་བའི་ཕྱི་ནང་གི་མཁས་པ་རྣམས་ཀྱིས་མཛད་པའི་འགྲེལ་བ་ཆེན་པོ་དྲུག་ཡོད་ལ། དེ་དག་
15O



གངས་ལྗོངས་ཤེས་རིག་ནོར་བུའི་སློབ་གླིང་།
ནི་པུ་ཉྫ་རཱ་ཛ་དང་། ཀཱ་མ་དྷེ་ནུ་སྟེ་འདོད་འཇོ་དང་། ཀཱ་ཤི་ན་དི་སྟེ་གསལ་ལྡན་ཆུ་རྒྱུན་དང་། པ་ར་
པྲ་དི་པེ་ཀ་སྟེ་ཡོངས་སུ་སྣང་བྱེད་དང་། མཎྜི་ནི་ཏེ་རྒྱན་དུ་གྱུར་བ་དང་། བ་ས་དེ་བི་སྟེ་ནོར་ལྷའི་བུ་
མོ་བཅས་པ་རྣམས་ཡིན་ལ། ད་དུང་འདི་ལ་འགྲེལ་བ་མང་དུ་ཡོད་དོ། །འཆད་ཉན་གྱི་བ་དན་ཕྱོགས་
བཅུར་གཡོ་བའི་དབྱངས་ཅན་བྱཱ་ཀ་ར་ཎ་ནི་ད་ལྟ་ཡང་བར་མ་ཆད་པར་དར་རྒྱས་སུ་བྱུང་བ་འདི་
ལགས་སོ ། །དེ་ནས་སྒྲ་གཞུང་འདི་རྣམས་བོད་ཡུལ་དུ་དར་ཚུལ་ཅུང་ཙམ་བཤད་པ་ལ། དེ་ཡང་
བསིལ་ལྡན་བོད་ཀྱི་ལྗོངས་འདིར། ལོ་རྒྱུས་ཀྱི་བརྒྱུད་རིམ་ཁྲོད་ལོ་སྟོང་ཕྲག་གཅིག་དང་སུམ་བརྒྱ་
ལྷག་གི་ཡར་སྔོན་ལ། ཆོས་རྒྱལ་སྲོང་བཙན་སྒམ་པོས་བོད་ཀྱི་ཆོས་སྲིད་སྐྱོང་བའི་ཕྱིར། བློན་པོ་
ཐོན་མི་སམྦྷོ་ཊ་ཞེས་པ་རྒྱ་གར་འཕགས་པའི་ཡུལ་དུ་བཏང་སྟེ་ལོ་བདུན་ཙམ་གྱི་རིང་ལ་སྒྲ་པཱ་ཎི་བ་
དང་ཀ་ལཱ་བ་དང་ཙནྡྲ་བས་གཙོས་སྒྲའི་བསྟན་བཅོས་ཐམས་ཅད་བྱང་ཆུབ་པར་བསླབས་ཏེ། ཕྱིར་
བོད་ཡུལ་དུ་ཕེབས་ནས་སཾ་སྐྲྀ་ཊའི་ཡི་གེར་དཔེར་བྱས་ནས་བོད་ཡིག་གསར་བཟོ་མཛད། དེ་ནས་
བོད་ཀྱི་མཁས་པ་རྣམས་ཀྱིས་འཕགས་ཡུལ་ཀྱི་བསྟན་བཅོས་གྲངས་ལས་འདས་པ་མང་བོ་བོད་
ཡིག་ཏུ་བསྒྱུར། དེའི་རྗེས་སུ་ས་སྐྱ་པཎ་ཆེན་གྱི་སྐུ་རིང་ལ་ཐ་སྙད་རིག་གནས་མང་བོ་བོད་ཡིག་ཏུ་
བསྒྱུར། ཁོང་གི་སློབ་མའི་གཙོ་བོ་ཐར་ལོ་ཉི་མ་རྒྱལ་མཚན་གྱིས་བོད་ཡུལ་དུ་ཐོག་མར་སྒྲ་རིག་པ་
སྒྱུར་སྤེལ་བྱས། ཁོང་གིས་བསྒྱུར་བའི་གཞུང་ནི་ཡི་གེའི་མདོ་དང་ཡི་གེའི་མདོའི་འགྲེལ་བ་སོགས་
བསྒྱུར་བ་ལ་བརྟེན་ནས་རྗེས་སུ་བོད་ཡུལ་དུ་སྒྲ་རིག་པའི་གཞུང་མང་བོ་བསྒྱུར། དེ་ནས་མཁས་པའི་
གཙུག་རྒྱན་ཤོང་སྟོན་རྡོ་རྗེས་རྒྱལ་མཚན་གྱིས་སློབ་དཔོན་ཆེན་པོ་ཙནྡྲ་གོ་མིས་མཛད་པའི་སྒྲ་མདོ་
ཙནྡྲ་བྱཱ་ཀ་ར་ཎ་བོད་སྐད་དུ་བསྒྱུར། དཔང་ལོ་ཙཱ་བ་བློ་གྲོས་བརྟན་པས་གཞོན་ནུ་གདོང་དྲུག་གི་
སློབ་དཔོན་དབང་ཕྱུག་གོ་ཆ་ལ་གསུངས་པའི་སྒྲ་མདོ་ཀ་ལཱ་བ་བོད་སྐད་དུ་བསྒྱུར། འདར་བ་ངག་
དབང་ཕུན་ཚོགས་ཀྱིས་སློབ་དཔོན་པཱ་ཎི་བས་མཛད་པའི་སྒྲ་མདོ་པཱ་ཎི་བྱཱ་ཀ་ར་ཎ་བོད་སྐད་དུ་བསྒྱུར་
བ་དང་། ལྷ་མཐོང་ལོ་ཙཱ་བ་དང་ཇོ་ནང་ཏ་ར་ནཱ་ཐ་གཉིས་ཀྱིས། ལྷ་མོ་དབྱངས་ཅན་མས་གསུངས་
པའི་སྒྲ་མདོ་དབྱངས་ཅན་བྱུ་ཀ་ར་ཎ་དང་། སློབ་དཔོན་ཨ་ནུ་བྷི་ཏིས་མཛད་པའི་འགྲེལ་བ་གསལ་
ལྡན་གཉིས་བོད་སྐད་དུ་བསྒྱུར ། དེ་ལ་ཅུང་ཚིག་ཚོགས་ཆེ་ལ་འཁྲུལ་གཞི་མང་བས་རྒྱལ་དབང་ལྔ་
བ་ཆེན་པོའི་བཀའ་བཞིན་འདར་བ་ངག་དབང་ཕུན་ཚོགས་ཀྱིས་སླར་འགྱུར་ལེགས་པར་གནང་། ད་
ས་
༣51



དཔྱད་རྩོམ་གཅེས་བཏུས།
དུང་བསྟན་བཅོས་འདི་དག་ལ་བོད་ཀྱི་མཁས་པ་བུ་སྟོན་ཐམས་ཅད་མཁྱེན་པ ། ལོ་ཆེན་ནམ་མཁའ་
བཟང་བོ། ཞྭ་ལུ་ལོ་ཆེན་ཆོས་སྐྱོང་བཟང་བོ། ཀུན་མཁྱེན་འཇམ་དབྱངས་བཞད་པ། ཀོང་སྤྲུལ་ཡོན་
ཏན་རྒྱ་མཚོ། ཨོ་འཁྱིལ་བ་འཇམ་དབྱངས་ལེགས་བཤད། མཁན་པོ་ཁྲོ་རུ་ཚེ་རྣམ་སོགས་གནའ་
དེང་གི་མཁས་པ་གྲངས་ལས་འདས་པ་མང་ཞིག་གིས་འགྱུར་འགྲེལ་དང་བོད་འགྲེལ་གང་མང་མཛད།
འཆད་ཉན་གྱི་སྡེ་ཕྱོགས་སོ་སོ་ནས་མང་དུ་བཙུགས་པས་སྙན་གྲགས་ཀྱི་བ་དན་ཕྱོགས་བཅུར་གཡོ་
ཞིང་ད་ལྟའི་བར་འཆད་ཉན་གྱི་རྒྱུན་མ་ཆད་པར་བཞུགས་སོ། །འོན་ཀྱང་སྐྱེས་སྟོབས་ཀྱི་ཤེས་རབ་
ཞན་ཞིང་སྦྱངས་སྟོབས་ཀྱི་ཡོན་ཏན་དམན་པ་བདག་ལྟ་བུས་སྒྲའི་ལོ་རྒྱུས་ཆ་ཚང་ཞིང་མ་ནོར་མ་
འཆུག་པ་ཞིག་འབྲི་ཐུབ་པའི་གནས་མེད་ལ། ཉེས་བཤད་དང་བསྐྱར་བཤད་ཀྱང་དྲན་དབང་རྣམས་
ཐུགས་ཡིད་སུན་པའི་རྒྱུ་མང་དུ་འབྱུང་ངེས་མོད། འོན་ཀྱང་བཤེས་གཉེན་དམ་པ་ལྡོང་ཡོན་ཏན་རྒྱ་
མཚོ་སོགས་ཀྱི་ཐུགས་རྗེ་ལ་བརྟེན་ཏེ་ཕྱོགས་འདིར་འཆད་ཉན་ཅུང་ཙམ་བྱེད་པའི་སྐལ་བ་ལྡན་པ་
མི་བརྗེད་པའི་གསོལ་འདེབས་དང་། སྐལ་མཉམ་གྲོགས་པོ་ཡོངས་ལའང་ཅུང་ཟད་ཕན་འདོད་ཀྱིས་
ཀུན་ནས་བསླངས་ཏེ་བྲིས་པ་འདི་ལ། ཁྱེད་ཅག་གཟུར་གནས་མཁས་པ་རྣམས་ཀྱིས་དག་བཅོས་
ལྷུག་པོར་གནང་རྒྱུར་ནི་བདག་གིས་བཀའ་དྲིན་ཆེ་ཞུས་པ་ལགསའ་སོ། །
རྩོམ་པ་བོ། | སྐལ་བཟང་དོན་ལྡན་རྒྱ་མཚོ།
སྐབས་ལྔའི་མཐར་ཕྱིན་སློབ་མ། རྩོམ་འདི་ནི་༢༠༠༥ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མདོ་སྨད་གཙང་དགོན་པ་ན་སློབ་གཉེར་བྱེད་བཞིན་ཡོད།
༣52



གངས་ལྗོངས་ཤེས་རིག་ནོར་བུའི་སློབ་གླིང་།
བོད་ཀྱི་སྒྲ་རིག་པའི་བསྟན་བཅོས་སུམ་རྟགས་ཀྱི་འགྲེལ་བ་ཁག་ཅིག་གིས་
བདག་སྒྲའི་པ་བའི་འདོད་ཚུལ་ལ་ཅུང་ཙམ་དཔྱད་པ་
རྟ་བདུན་བསུ་བའི་སྐྱ་རེངས།
ཤེས་རབ་རྒྱ་མཚོ།
(མདོ་ལྷོ)
༄༅། །རྨད་བྱུང་མཚན་དཔེ་གསལ་རྫོགས་གཞོན་ནུའི་སྐུ། །
ཤེས་རབ་ལྷ་གཅིག་རལ་གྲིའི་གདེངས་ཀ་ཡིས། །
འགྲོ་ཀུན་རྨོངས་པའི་མུན་པ་སེལ་མཛད་པ། །
བདག་སྙིང་པད་མོའི་འདབ་མར་ངལ་གསོས་ཤིག །
་.，：， ，，་ ་.…..，： ，་ ，，， ，་，་་་་་་ ，，，，， ， ，，，
རྒྱལ་ཀུན་མཁྱེན་པའི་རང་གཟུགས་ལས་འཁྲུངས་པའི། །
རྒྱལ་བའི་ཡབ་གཅིག་མཚུངས་མེད་དགེ་བའི་བཤེས། །
རྒྱལ་བསྟན་རིང་ལུགས་འཛིན་ལ་ཟླ་བྲལ་བ། །
རྒྱལ་ཀུན་འདུས་ཞལ་བླ་མར་གཙུག་གིས་མཆོད། །
འཇམ་དབྱངས་ཐོན་མིའི་རྣམ་དཔྱོད་ཆུ་གཏེར་ལས། །
གངས་ཅན་ལྗོངས་ལ་སྒྲ་རིག་འདབ་བརྒྱ་བཞད། །
ཁོ་བོའི་རྣམ་དཔྱོད་བུང་བའི་གཤོག་འགྱུར་གྱིས། །
བདག་སྒྲའི་པ་བའི་འདོད་ཚུལ་ཅུང་ཙམ་སྟོན། །
，，，，，་，་，：་，་，
353



དཔྱད་རྩོམ་གཅེས་བཏུས།
ཞེས་ཤིས་པར་བརྗོད་པའི་ཚིགས་སུ་བཅད་པས་མདུན་བསུས་ཏེ་ཇི་སྐད་དུ། སྐྱབས་སོང་
བསོད་ནམས་གཟུགས་མཆིས་ན། །སྟོང་གསུམ་འདི་ཡང་སྣོད་དུ་ཆུང་། །ཞེས་གསུངས་པ་ལྟར་
ཡུལ་ཁྱད་པར་ཅན་སྐྱབས་གནས་ཡང་དག་ལ་མཆོད་བརྗོད་སྔོན་དུ་བཏང་ནས་བོད་ཀྱི་སྒྲ་རིག་པའི་
ཆ་ཤས་ཙམ་གླེང་བར་འདོད་པ་ནི་སློབ་དཔོན་ཐོན་མི་མཆོག་གིས་མཛད་པའི་སུམ་ཅུ་བའི་རྩ་བར།
གང་མིང་གི་ནི་མ་མཐའ་ན། །པུ་ལིང་ག་ཡི་སྒྲ་མེད་པ། །དེ་ལ་པུ་ལིང་ག་སྦྱར་ན། །བདག་པོའི་
སར་ནི་ཤེས་བར་བྱ། །ཞེས་གསུངས་པ་དེ་ལ་བསིལ་ལྡན་གངས་རིའི་ལྗོངས་ཀྱི་སྔ་ཕྱི་རིམ་པའི་
མཁས་དབང་དུ་མས་རྩ་འགྲེལ་དང་དགོངས་འགྲེལ་མཐའ་ཡས་པ་ཞིག་མཛད་ཡོད་པ་ནི་དགའ་འོས་
པའི་གནས་ཤིག་ཡིན་མོད་ཀྱི། འོན་ཀྱང་པྲ་ཏི་དང་སི་ཏུ་ཞེས་ལུགས་ཆེན་པོ་གཉིས་སུ་གྱེས་པས་
བཞེད་པ་གཅིག་མཐུན་མ་བྱུང་བ་དང་། ལྷག་པར་དབུས་པ་ལ་བ་ཡིག་གི་སྒྲ་མི་གསལ་ཞིང་དེའི་སྒྲ་
གདངས་པ་ཡིག་གི་གདངས་ལྟར་བཀླགས་པ་ནི་ཨ་མདོ་བ་ལ་ཀ་དང་ག་ལ་སྒྲ་གདངས་སོ་སོར་མི་
ཐོན་པ་དེ་བཞིན་དུ་སེ་ར་བ་ཞེས་དབུས་གཙང་བ་ཞིག་གི་
གིས་ཀློག་ཚེ་གོང་ལྟར་བ་ཡིག་གི་སྒྲ་མི་ཐོན་
པར་སེ་ར་པ་ཞེས་པ་ཡིག་གི་གདངས་ཐོན་པས་སུམ་འགྲེལ་ཁག་གཅིག་གིས་བོད་བྱིངས་ཀྱི་སྐད་
ཆའི་ཆོས་ཉིད་ལ་རྟོགས་དཔྱོད་མི་གཏོང་བའམ་བཏང་ཡང་བདག་སྒྲའི་ཕྲད་ལ་པ་མ་གཏོགས་བ་ཡིག་
འདོད་མིན་ཅི་རིགས་སུ་སྣང་བས་བཞེད་ཚུལ་སྣ་ཚོགས་ཤིག་བུད་བདོག་མོད། ཕྲན་གྱིས་མཁས་
དབང་ཆེན་མོ་རྗེ་དམུ་དགེ་བསམ་གཏམ་རྒྱ་མཚོ་མཆོག་གིས་མཛད་པའི་བོད་ཀྱི་ཡི་གེའི་སྤྱི་རྣམ་བློ་
གསལ་འཇུག་ངོགས་ལ་ཐོས་བསམ་ཅུང་ཟད་བྱས་དུས་བླ་མའི་མན་ངག་ལ་གཞི་བྱས། ལུང་རིགས་
ཚད་མས་ཟུར་བརྒྱན་ཏེ་དོན་གྱི་གནས་ལུགས་ལ་གཞི་བཅོལ་ཚུལ་ནི་སུམ་ཅུ་བའི་རྩ་བར། ལུང་
གི་དོན་དང་སྦྱོར་བ་དང་། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ། །
ཞེས་དང་། ལྕང་སྐྱ་རོལ་བའི་རྡོ་རྗེས། སྤྱིར་ཐོས་བསམ་སྒོམ་པ་གང་གི་སྐབས་སུའང་སོ་སོར་
རྟོགས་པའི་དཔྱོད་པ་དང་ལུང་རིགས་ཚད་མ་ལ་དཔང་བོར་བྱེད་པ་ཞིག་གལ་ཆེ། ཞེས་གསུངས་
པ་ལྟར་ལུང་གི་དོན་དང་བླ་མའི་མན་ངག་སོགས་ལ་བསྟེན་ནས་བརྗོད་བྱའི་དོན་ལ་ཕྲ་ཞིབ་རིག་པས་
དཔྱད་དེ་གང་ཟག་གཅིག་དང་ལུང་ཕྲན་ཙམ་ལ་ཡིད་རྟོན་རྒྱུ་མ་ཡིན་པར་བརྗོད་དོན་ལ་རྟོན་དགོས་
པའི་གང་ཟག་ལ་མི་རྟོན་དོན་ལ་རྟོན་ཞེས་གསུངས་པ་ལྟར་དུ་ཚུལ་འདིར་དཔྱད་པར་སྤྲོའོ། །དེས་ན་
54



གངས་ལྗོངས་ཤེས་རིག་ནོར་བུའི་སློབ་གླིང་།
འདིར་བོད་རྒྱལ་སོ་གསུམ་པ་ཆོས་རྒྱལ་སྲོང་བཙན་སྒམ་པོའི་ཆོས་བློན་ཆེན་པོ་རྗེ་བཙུན་འཇམ་པའི་
དབྱངས་ཀྱི་རྣམ་པར་སྤྲུལ་བ་སློབ་དཔོན་ཐོན་མི་སམ་བྷོ་ཊ་མཆོག་གིས་མཛད་པའི་བོད་ཀྱི་བརྡ་སྤྲོད་
པའི་བསྟན་བཅོས་བརྒྱད་ཀྱི་ནང་གསེས་སུམ་ཅུ་བའི་རྩ་བར་དངོས་སུ་བསྟན་པའི་ཚིག་ཕྲད་རྐྱང་བ་
དྲུག་གི་ཡ་གྱལ་བདག་པོའི་དོན་སྟོན་བྱེད་ཀྱི་ཕྲད། པ་བ་དང་མིང་མཐའི་པ་བའི་སྦྱོར་ཚུལ་ལ་གོང་
དུ་བཤད་པ་བཞིན་འགྲེལ་མཛད་མཁན་པོ་འགའ་གཅིག་མཐུན་མེད་པ་དང་དེའི་ཐད་ལ་ཐོས་བསམ་
ཡང་མི་བཞེས་པར་རང་ལུགས་ཤིག་མཁྲེགས་འཛིན་བྱས་ཏེ་གཞན་གྱི་བཤད་ཚུལ་གྱི་ལེགས་ཉེས་
ལ་བླངས་དོར་ཡང་མི་འབྱེད་པས་ཕྲན་གྱི་དགེ་རྒན་རིན་པོ་ཆེ་ལྡོང་ཡོན་ཏན་རྒྱ་མཚོ་མཆོག་གིས།
དེང་གི་དུས་འདིར་བོད་ཡིག་དཔེ་སྐྲུན་ཁང་དང་རྩོམ་སྒྲིག་ཁང་མང་ཕྱོགས་ཤིག་གིས་ཡི་གེའི་སྐྱེ་
གནས་དང་རྟགས་མཚུངས་དང་སྒྲ་མཚུངས་འདྲེན་ཚུལ་སོགས་ལ་ཞིབ་དཔྱོད་བྱེད་རྒྱུ་ལྟ་ཞོག་བརྡ་
སྤྲོད་སྨྲ་བའི་དབང་བོ་དག་གི་ཐུན་མིན་བཞེད་དགོངས་ཀྱི་ཕྱོགས་གཏོགས་ཙམ་ཡང་མ་ཤེས་པའམ་
ཤེས་ཀྱང་སྣང་མེད་དུ་བཞག་སྟེ། ངེད་ལས་ཁུངས་ཀྱི་གཏན་འཁེལ་ལམ་འགོ་ཁྲིད་ཀྱི་བཀའ་ཡིན་
ཞེས་དག་ཆ་དང་བྲལ་བའི་དཔེ་ཆ་གང་མང་ཞིག་དཔར་འགྲེམ་བྱས་དང་བྱེད་མུས་སུ་འདུག་པ་ནི་
ཤེས་རིག་དར་བའི་རྒྱལ་ཁབ་དང་མི་རིགས་ཤིག་ལ་མཚོན་ན་ཁྲིམས་མེད་ལུགས་མེད་ཀྱི་བྱ་སྤྱོད་
ཆེས་ཐ་ཤལ་བ་ཞིག་ཡིན་པས་ང་ཚོས་ངེས་པར་དུ་བཀག་སྡོམ་དང་ཡོ་བསྲང་བྱེད་དགོས། ཞེས་
གསུངས་པ་ལྟར་བདག་སྒྲའི་ཕྲད་སྦྱོར་སྟངས་ལའང་བཞེད་པ་སྣ་ཚོགས་ཡོད་པས་ཕྲན་གྱིས་འདིར་
ཕྱོགས་བསྡུས་བྱས་ཏེ་གསར་སློབ་དག་ལ་འཛིན་བདེ་བ་ཞིག་འོང་བར་དམིགས་ནས་ངལ་བ་ལ་མ་
འཛེམས་པར་རང་གི་ནུས་ཚོད་ཀྱིས་ཅུང་ཟད་ཙམ་ཞུ་བ་ལ་རྒྱས་བཤད། མཐའ་དཔྱད། མདོར་
བསྟན་གསུམ།
དང་བོ་མཁས་པའི་བཞེད་པ་མི་མཐུན་པ་རྒྱས་པར་བཤད་པ་ལ་དྲུག
དང་བོ། སི་ཏུ་པཎ་ཆེན་བསྟན་པའི་ཉིན་བྱེད་ཀྱིས་མཛད་པའི་སུམ་རྟགས་འགྲེལ་ཆེན་མཁས་
པའི་འགུལ་རྒྱན་མུ་ཏིག་ཕྲེང་མཛེས་ལས། པུ་ལིང་གའི་སྒྲ་ནི་བདག་པོའི་དོན་སྟོན་པར་བྱེད་པའི་པ་
1.5



དཔྱད་རྩོམ་གཅེས་བཏུས།
དང་བོའི་སྒྲ་གཉིས་ཡིན་ཏེ། ཞེས་པ་དང་བོ་མ་གཏོགས་ཅན་ལྡན་སོགས་བདག་སྒྲར་མི་འདོད་པས་
སྐབས་འདིར་འགྲེལ་བྱེད་ཁ་ཅིག་གིས། བ། ཅན། ལྡན་རྣམས་ཀྱང་པུ་ལིང་གའི་སྒྱུར་འདོད་པར་
སྣང་བ་འཐད་པར་མ་མཐོང་སྟེ། ཞེས་དང་། ཅན་དང་ལྡན་གྱི་སྒྲ་གཉིས་གང་ཞིག་གང་ལ་ཡོད་པ་
སྟོན་པའི་ཆ་ནས་བདག་སྒྲ་དང་མཚུངས་པ་ཡོད་ཀྱང་དེ་དག་བེམ་པོ་ལའང་འཇུག་པས་བདག་སྒྲར་
མ་ངེས་པའི་ཕྱིར་དང་། བ་ཡིག་ནི་པུ་ལིང་གའི་སྒྲ་དངོས་སུ་འགྱུར་བ་ལྟ་ཅི་སྨོས། སྤྱིར་བདག་པོ་
སྟོན་བྱེད་ཙམ་དུའང་མི་འཇུག་པའི་ཕྱིར་རོ། །ཞེས་དང་། འདིར་ཀརྨ་སྨོན་ལམ་འོད་ཟེར་གྱིས། པུ་
ལིང་ག་ནི་བོད་སྐད་དུ་སྐྱེས་བུའི་རྟགས་ཏེ། དེ་མཚོན་པར་བྱེད་པའི་སྒྲ་པ་དང་བོ་གཉིས་སོ་སོར་
སྔར་མེད་པ་དེ་ལ། སླར་གསར་དུ་སྦྱར་བ་ནི་བདག་པོའི་ས་སྟེ་ཞེས་དང་། ཡང་གསེར་ཏོག་བློ་
བཟང་ཚུལ་ཁྲིམས་ཀྱིས། མིང་བརྗོད་པའི་ཚེ་བདག་པོ་ཡི་སྒྲ་མེད་པ་དེ་ལ་པུ་ལིང་ག་སྟེ་དབང་བྱེད་
ཀྱི་དོན་གསལ་བར་ནུས་པའི་ཕྲད་རང་དབང་ཅན་པ་དང་བོ་གཉིས་སྦྱར་བ་ན། དོན་ལ་དབང་བའི་
བདག་པོའི་ས་སྟེ་བརྗོད་དོན་གང་དང་ལྡན་པའི་གང་ཟག་གི་གཞི་སྟོན་པར་བྱེད་པའི་སྒྲ་ཡིན་པར་ཤེས་
པར་བྱ་ཞེས་གསུངས་པ་སོགས་ཚིག་རིས་མི་འདྲ་བ་ཙམ་མ་གཏོགས་སི་ཏུའི་དགོངས་པ་དང་བསྟུན་
ཏེ་པ་དང་བོ་གཉིས་ཁོ་ན་བདག་སྒྲར་བཞེད་པས་བདག་སྒྲ་འདི་རྗེས་འཇུག་གི་ཁྱད་པར་ལ་མི་ལྟོས་
པའི་ཕྲད་རང་དབང་ཅན་ཡིན་པར་གསུངས་སོ། །
གཉིས་པ། པྲ་ཏི་རིན་ཆེན་དོན་གྲུབ་ཀྱི་སུམ་ཅུ་བའི་རྣམ་བཤད་ཀུན་བཟང་དགོངས་རྒྱན་ལས།
པ་བ་པོ་ཅན་གྱི་སྒྲ་ཕོ་རྟགས་སུ་གྱུར་པ་དེ་རྣམས་མེད་པ་དཔེར་ན། རྟ། གསེར། སེ་ར། བུམ་པ།
ཀ་བ་ལ་སོགས་པའོ། །དེ་དག་ལ་པ་བ་པོ་ཅན་གང་ཡང་རུང་བ་སྦྱར་བས། རྟ་པ། གསེར་པ། སེ་
ར་པ། ལྷ་ས་པ། སྨྲ་ར་ཅན། ཀ་བ་པ། བུམ་པ་བ། མྱོང་བ་པོ། བློ་ལྡན་ལ་སོགས་པ་རང་རང་
གི་བདག་པོའམ་རང་ཉིད་གང་ལ་ལྡན་པའི་གཞི་སྟོན་པའི་སྒྲའོ། །ཞེས་གསུངས་ལ། ཞ་ལུ་ལོ་ཙཱ་
བ་ཆོས་སྐྱོང་བཟང་བོས་མཛད་པའི་སུམ་ཅུ་བའི་རྣམ་འགྲེལ་ལས། པ་བདག་སྒྲར་འདོད་པ་གཞིར་
བཞག་སྟེ། འདི་ལ་ཁ་ཅིག་ཏུ་བ་ཕྱེད་ཀྱང་སྣང་སྟེ། ཁ་ལོ་བ། ཕོ་ཉ་བ་སོགས་དང་། ཁ་ཅིག་ཏུ་པོ་
ཡིག་སྟེ། བྱེད་པ་པོ། ཚོར་བ་པོ་སོགས་དང་། ཁ་ཅིག་ཏུ་ཅན་ཡིག་སྟེ། རལ་གྲི་ཅན། འཁོར་ལོ་
ཅན་སོགས་དང་
། འདིས་མཚོན་ནས་བློ་ལྡན་ཤེས་ལྡན་སོགས་ཀྱང་བདག་པོའི་སར་ཤེས་པར་བྱའོ། །
ཞེས་གསུངས་པ་དེ་དང་མཐུན་པར་ལྕང་སྐྱ་རོལ་བའི་རྡོ་རྗེའི་སུམ་ཅུ་བ་དང་རྟགས་འཇུག་གི་དོན་
156



གངས་ལྗོངས་ཤེས་རིག་ནོར་བུའི་སློབ་གླིང་།
ཉུང་ངུར་བཤད་པ་བློ་ལྡན་དགའ་བསྐྱེད་ལས། པ་བ་པོ་ཅན་བཞི་ནི་པུ་ལིང་གའི་སྒྲ་སྟེ་བདག་པོའི་
གནས་སུ་འཇོག་གོ། །དཔེར་ན། རྟ་པ། སེ་ར་པ། འཆད་པ་པོ། ཡོན་ཏན་ཅན་ཞེས་པ་ལྟ་བུའོ་ཞེས་
དང༌། ཡང་ཨ་ལག་ཤ་ངག་དབང་བསྟན་དར་གྱིས་མཛད་པའི་སུམ་ཅུ་བ་དང་རྟགས་འཇུག་གི་དོན་
གོ་སླ་བར་བསྡུས་པའི་བཤད་པ་སྐལ་ལྡན་ཡིད་ཀྱི་པད་མ་འབྱེད་པའི་སྣང་བའི་མཛོད་ལས་ཀྱང་དེ་
ལྟར་འདོད་པས། དཔེར་བརྗོད་དུ། རྟ་པ། ཤེས་པ་པོ། ཡོན་ཏན་ཅན། བ་ཡིག་བདག་སྒྲར་འདོད་
ན། དམིགས་པ་བ། ཞེས་སྦྱོར་དགོས་གསུངས་པ་དང་ཡང་རིག་འཛིན་ཀུན་གྲོལ་གྲགས་པའི་བརྡ་
སྤྲོད་ཀུན་སྣང་སྒྲོན་མེ་དང་རྗེ་ཇ་རྒོད་པ་ནམ་མཁའ་སེང་གེའི་སུམ་རྟགས་ཀྱི་འགྲེལ་བ་ཉུང་གསལ་བློ་
ལྡན་དགའ་བསྐྱེད་སོགས་སུམ་འགྲེལ་དུ་མ་ཞིག་གིས་རྒྱ་གར་གྱི་མཁན་པོ་དྲན་པ་ཡེ་ཤེས་གྲགས་
པའི་སྨྲ་སྒོ་མཚོན་ཆ་ལས། པ་བ་ཅན་ནི་བདག་པོ་འམ། ལྡན་པའི་དོན་དུ་སྦྱར་བར་བྱ། ཞེས་པའི་
ལུང་དོན་དང་བསྟུན་ཏེ་པ་བ་པོ་ཅན་གྱི་སྒྲ་ནི་བདག་པོའམ་རང་ཉིད་གང་ལ་ལྡན་པའི་སར་ནི་ཤེས་
པར་བྱའོ། །
གསུམ་པ། དངུལ་ཆུ་དྲ་མཆོག་གིས་མཛད་པའི་སི་ཏུའི་ཞལ་ལུང་ལས། གང་ཡང་རུང་བའི་
མིང་གི་མ་མཐའ་རྣམས་སུ་ཙཎདྲ་པ་ལས། ཨུཏ་ཀྱི་སྡེ་དང་བཅས་པའོ། །ཞེས་པ་ལྟར། པུ་ཞེས་པ་
པ་སྡེ་དང་། ལིང་ག་ཞེས་པ་རྟགས་ཏེ། པ་སྡེ་ནས་འབྱུང་བའི་ཕོ་རྟགས་པ་དང་། མོ་རྟགས་མ་དང་།
མ་ནིང་གི་རྟགས་བ་གསུམ་གྱི་སྒྲ་སྔར་མེད་པ་དེ་ལ་གསར་དུ་པུ་ལིང་གའི་སྒྲ་གསུམ་པོ་གང་རུང་
སྦྱར་བ་ནི། དེ་ནི་བདག་པོའི་དོན་གསལ་བར་བྱེད་པའི་སར་ནི་ཤེས་པར་བྱའོ། །ཞེས་གསུངས་པ་
ལྟར་པ་བ་མ་གསུམ་རྩ་བས་དངོས་བསྟན་དང་བོ་བོ་མོ་གསུམ་ཤུགས་ལ་སྟོན་པར་བཞེད་དོ། །
བཞི་བ། དངུལ་ཆུ་དབྱངས་ཅན་གྲུབ་པའི་རྡོ་རྗེ་མཆོག་གིས་མཛད་པའི་ཐོན་མིའི་ལེགས་
བཤད་སུམ་ཅུ་པའི་སྙིང་བོ་ལྗོན་པའི་དབང་བོ་ལས། ན་རོ་ཡོད་མེད་པ་བ་མ། །བདག་པོའི་སྒྲ་སྟེ་ག་
ད་ན། །བ་མ་ས་དང་དྲག་མཐར་པ། །ང་འ་ར་ལ་མཐའ་མེད་ལ། །བདག་སྒྲ་ཡར་གྱུར་བ་དང་ནི། །
ཆ་ལ་པ་ཉིད་སྦྱོར་བ་ལེགས། །མིང་མཐའི་པ་བའང་ཕལ་ཆེར་འདྲ། །མ་ནི་ངེས་མེད་སྐབས་དང་
སྦྱར། །ཞེས་ན་རོ་ཡོད་པའི་པོ་བོ་མོ་གསུམ་དང་ན་རོ་མེད་པའི་པ་བ་མ་གསུམ་ཐམས་ཅད་བདག་
པོའི་སྒྲ་སྟེ། དེ་སོགས་རྗེ་འཇུག་ག་ད་ན་བ་མ་ས་དང་ད་དྲག་གི་མཐར་པ་དང་བོ་ཐོབ་པ་དང་
། རྗེས་
འཇུག་ང་འ་ར་ལ་དང་མཐའ་མེད་རྣམས་ལ་བདག་སྒྲ་སྟོན་པའི་ཕྲད་སྦྱོར་ཚེ་ཚེག་ཁྱིམ་ཡར་གྱུར་
157



དཔྱད་རྩོམ་གཅེས་བཏུས།
པ་དག་ལ་བ་དང་བོ་སྦྱར་ན་ལེགས་པ་དང་། ཚེག་ཁྱིམ་ཆ་བྱུང་ན་པ་དང་བོ་སྦྱར་ན་ལེགས་ཞེས་
གསུངས་པ་ལྟར་དུང་དཀར་གསུང་འབུམ་དུའང་ན་རོ་ཡོད་པའི་པོ་བོ་མོ་གསུམ་དང་མེད་པའི་པ་བ་
མ་གསུམ་དང་བཅས་པ་ནི་བདག་པོའི་སྒྲ་ཡིན། དེ་རྣམས་ལ་བདག་སྒྲ་ཟེར་བའི་རྒྱུ་མཚན་ནི།
གསུམ་པོ་ནི་མིང་གི་མཐར་སྦྱར་བ་ཙམ་ཡིན་ཞིང་། དེ་ལ་བདག་སྒྲ་གསར་དུ་སྦྱར་བ་ན། མིང་ཅན་
དེ་ལས་གཞན་བདག་པོ་གང་ཟག་སྟོན་པར་བྱེད་པའི་ཆ་ནས་བཞག་པ་ཡིན་ནོ་ཞེས་གསུངས་སོ། །
ལྔ་བ། ཨ་ལགས་ཚེ་ཏན་ཞབས་དྲུང་འཇིགས་མེད་རིག་པའི་བློ་གྲོས་མཆོག་གིས་མཛད་པའི་
ཐོན་མིའི་ཞལ་ལུང་ལས། སྐབས་འདིར་བསྟན་པའི་བདག་སྒྲ་ལ་མཁས་པ་རྣམས་ཀྱི་བཞེད་པ་མི་
མཐུན་པ་དུ་མ་ཞིག་ཡོད་ནའང་
། འདིར་མཁས་པ་སོ་སོའི་ལེགས་བཤད་ཀྱི་སྙིང་བོ་བསྡུས། ཁ་
སྐད་ཀྱི་འཇུག་པ་དང་མཐུན་པར་བྱས་པའི་རང་ལུགས་ནི། པ་པོ་བ་བོ་མ་མོ་སྟེ་བདག་སྒྲ་དངོས་
ཀྱི་དབང་དུ་བཏང་བ་དྲུག་དང་། བདག་སྒྲ་དང་ཕྱོགས་མཚུངས་པའི་རིགས་སུ་གྱུར་པ། ཅན་དང་།
ལྡན། མཁན་གསུམ་སྟེ་དགུ་བོ་འདི་བདག་སྒྲའི་ཕྲད་ལ་འདོད་པས། ག་ད་བ་ས་ན་མ་པ། །ང་འ་ར་
ལ་མཐའ་མེད་བ། །ཞེས་ཐོབ་ཐང་དང་བསྟུན་དགོས་པར་གསུངས། ཡང་ཁོང་གིས་དཔེར་བརྗོད་ཀྱི་
མཇུག་ཏུ་སྐབས་འདིར་གསེར་ཏོག་གི་སུམ་འགྲེལ་དུ་གསལ་བ་ལྟར། པ་པོ་བ་རྣམས་ཀྱི་ཐོབ་ཐང་ལ་
སྟོང་པ། རྐང་པ། ལྔ་པ། བཅུ་པ་སོགས་ལ་པ་ཡེད་དང་། བཟང་བ། དཀར་བ་སོགས་ལ་བ་ཟླུམ་
དང༌། བཟང་བོ་། དཀར་པོ། སྙིང་པོ། དང་བོ་སོགས་ལ་པ་ཡེད་ཐོབ་པ་ནི་རྟགས་མཚུངས་དང་
བརྗོད་བདེའི་དབང་གིས་མི་འདྲ་བར་གྱུར་པ་དཔེ་ཁུངས་དག་རྣམས་སུ་ཇི་ལྟར་འབྱུང་བ་བཞིན་དུ་
བྲིས་ན་ལེགས་སོ། །ཞེས་གསེར་ཏོག་རིན་པོ་ཆེས་གསུངས་པ་ལེགས་བཤད་དུ་བཟུང་ཡང་ཕྱག་
ལེན་གྱི་ཚེ་ན་ཁོང་གིས་ཀྱང་དང་བོ་མ་གཏོགས་བཞི་
་བ་སོགས་མཐ་
མཐའ་མེད་ཀྱི་རྗེས་སུ་བ་ཐོབ་པ་ལྟར་
ཐོབ་ཐང་དང་བསྟུན་ཞིང་འཁུར་བ་པོ་དང་སྨྲ་བ་པོ་ལྟ་བུ་ལ་པོ་ཡིག་སྦྱར་འདུག་གོ །
དྲུག་པ། མཁས་པའི་དབང་བོ་རྗེ་དམུ་དགེ་བསམ་གཏན་རྒྱ་མཚོ་མཆོག་གིས་མཛད་པའི་
བོད་ཀྱི་ཡི་གེའི་སྤྱི་རྣམ་བློ་གསལ་འཇུག་ངོགས་ལས། པ་བ་པོ་བོ་ཅན་ལྡན་རྣམས་ཏེ། པ་བ་པོ་
བོ་རྣམས་དོན་ཕོ་བརྗོད་པ་ལ་གཙོ་ཆེར་སྦྱོར་བས་ན། སྐྱེས་པའི་རྟགས་སམ་ཕོའི་རྟགས་ཞེས་བྱ་
ཞིང་། ཕོའི་རྟགས་དེ་རྣམས་མིང་མཐར་སྔར་མེད་པ་ལ་གསར་དུ་སྦྱོར་ཚེ་བདག་པོའི་སྒྲར་འགྱུར་
བ་ཡིན་ལ། པ་བོ་པོ་བོ་ཅན་ལྡན་རྣམས་མིང་མཐའ་གང་ལ་སྦྱོར་ཚུལ་ནི། ག་ད་ན་བ་མ་ས་དང་། །
153



གངས་ལྗོངས་ཤེས་རིག་ནོར་བུའི་སློབ་གླིང་།
ད་དྲག་ཅན་མཐར་པ་དང་བོ། །ང་འ་ར་ལ་མཐའ་མེད་མཐར། །བ་དང་བོ་ཉིད་སྦྱོར་བ་སྟེ། །ཅན་
ལྡན་ངེས་མེད་སྐབས་དང་སྦྱར། །ཞེས་དང་། འདི་ལ་བཤད་ཚུལ་མང་ཡང་འདི་ལྟར་རྟགས་མཐའ་
འདྲེན་ཚུལ་ལ་སྦྱར་ན་ལེགས་པར་སེམས་ཞེས་དང་། བདག་སྒྲ་ནི་བདག་པོའམ་ལྡན་པའི་གང་ཟག་
དེ་སྟོན་བྱེད་ཅིག་དགོས་ཏེ། པ་བ་པོ་བོ་ཅན་ལྡན་ཡོད་ཚད་བདག་སྒྲ་ཡིན་མི་དགོས་པ་ཤེས་དགོས་
སོ། ཞེས་གསུངས་པས་སོ། །
གཉིས་པ་མཐའ་དཔྱད་པ།
དེས་ན་འདིར་སྔ་ཕྱི་རིམ་པའི་མཁས་དབང་དུ་མས་བདག་སྒྲ་ལ་འགྲེལ་ཚུལ་སྣ་ཚོགས་ཤིག་
ཡོད་པ་ལས་གཙོ་ཆེ་བ་རྣམས་གོང་བཀོད་པ་དག་ཡིན་པས་ཕྲན་གྱིས་རྨོངས་བློས་དཔག་ཚོད་ཀྱིས་
བཞེད་ཚུལ་དེ་དག་རྣམས་དཔྱད་ཡུལ་དུ་བཟུང་སྟེ་དོགས་མཐའ་སེལ་བ་ནི། སི་ཏུ་པཎ་ཆེན་དང་
ཀརྨ་སྨོན་ལམ་འོད་ཟེར། གསེར་ཏོག་བློ་བཟང་ཚུལ་ཁྲིམས་སོགས་ཁ་ཅིག་གིས་བདག་སྒྲའི་ཕྲད་
ལ་པ་པོ་གཉིས་མ་གཏོགས་བ་ཡིག་བདག་སྒྲར་མི་འདོད་ཚུལ་གོང་དུ་བཤད་ཟིན་པས། འདིར་
སི་ཏུས་ལྷ་ས་བ། སེ་ར་བ། ལྟ་བ་རྣམས་ནི་གྲོང་བའི་སྐད་ཕལ་བ་ཙམ་དུ་ཟད་པས་དཔེར་མི་འོས་
ཏེ། དེ་འདྲ་ལ་ཡིད་བརྟན་འཆའ་ན་ནོར་བ་མང་བོའང་ཁས་ལེན་དགོས་པར་འགྱུར་ཞིང་། དེ་དག་
དག་པར་འདོད་ན། ལྷ་ས་པ། སེ་ར་པ། ལྟ་བུར་བརྗོད་རིགས་པའི་ཕྱིར་རོ། །ཞེས་གསུངས་བ་
ནི་མཁས་པའི་བཞེད་པ་ཡང་དག་ཏུ་འདོད་པའི་ཧོར་བསྟན་གྱི་སུམ་འགྲེལ་དུ། ཐོན་མིའི་ཞལ་ལུང་
གིས། མུ་ཏིག་འཕྲེང་མཛེས་སུ། ལྷ་ས་བ་ཞེས་པ་ནས་དཔེར་མི་འོས། ཞེས་བཤད་པ་འཐད་
པར་མ་མཐོང་སྟེ། ཆོས་སྐད་དང་ཡིག་སྐད་གང་ཡིན་ཡང་ཐོག་མར་སྐྱེ་བོ་དམངས་ཀྱི་ཁ་སྐད་དང་
མཐུན་པར་བཟོས་པའི་གནད་འགག་འདི་དོར་ན་ནི་རང་གིས་གང་བཤད་མཐའ་དག་ཡིད་བརྟན་
མེད་པའི་འཆལ་ཚིག་ཏུ་འགྱུར་ཉེན་ཆེའོ། །ཞེས་པ་མི་འཐད་དེ། སི་ཏུས་ཆོས་སྐད་དང་ཡིག་སྐད་
གང་ཡིན་ཡང་ཐོག་མར་སྐྱེ་བོ་དམངས་ཀྱི་ཁ་སྐད་དང་མཐུན་པར་བཟོས་པའི་གནད་འགག་དེ་ཁས་
མི་ལེན་པ་ག་ལ་ཡིན། སྐྱེ་བོ་དམངས་ཀྱི་སྐད་ལ་གཞིར་བྱས་ནས་བརྡ་སྤྲོད་ཀྱི་རྣམ་གཞག་བཟོས་
པའི་རྗེས་སུ་དེ་ལ་བསྟུན་དགོས་པ་ལས་ཁ་སྐད་ལ་བསྟུན་མི་རུང་བའི་དོན་ཡིན་པས་སོ། །ཞེས་
259



དཔྱད་རྩོམ་གཅེས་བཏུས།
ཟེར་བ་ལ་བལྟས་ན་དངུལ་ཆུ་ཡབ་སྲས་ནས་རྗེ་དམུ་དགེ་བསམ་གཏན་ཚང་ལ་ཐུག་གི་བར་སློབ་
དཔོན་ཐོན་མི་མཆོག་གིས་བོད་བྱིངས་ཀྱི་སྐྱེ་བོའི་ཁ་སྐད་དང་མཐུན་པར་བཟོས་པའི་སུམ་རྟགས་
ཀྱི་རྩ་བའི་དགོངས་དོན་རྟོགས་མ་ཐུབ་པར་སློབ་དཔོན་གྱི་དགོངས་གཞི་ཇི་ལྟ་བ་རྟོགས་པ་ལ་སི་
ཏུ་རིན་པོ་ཆེ་དང་ཧོར་བསྟན་ལས་མ་འདས་པ་ག་ལ་ཡིན། དེས་ན་པ་པོ་གཉིས་མ་གཏོགས་བ་བོ་
སོགས་སི་ཏུས་མི་བཞེད་པས་བདག་སྒྲ་མིན་ནོ་ཞེས་ཟེར་དགོས་སམ། དེ་ལ་མཁས་དབང་དོར་ཞི་
ཚང་གིས། སི་ཏུས་མི་བཞེད་ན་བདག་སྒྲ་མིན་དགོས་པའམ། སི་ཏུའི་དགོངས་པ་དང་མ་མཐུན་
ན་ནོར་འཁྲུལ་ཡིན་པས་ངེས་པ་ག་ལ་ཡོད་ཅིང་། སི་ཏུའི་ལུགས་དེ་ཐོན་མིའི་དགོངས་པ་ཡིན་པའི་
ངེས་པའང་ག་ལ་ཡོད། ཅེས་དང༌། བློ་གསལ་དགའ་སྟོན་ལས། དེ་དག་ནི་གྲོང་བའི་ཕལ་སྐད་
ཡིན་པས་ཡིད་བརྟན་འཆའ་མི་རུང་ངོ་ཞེ་ན། ཡུལ་གྲུ་འགའ་ཞིག་གི་ཡུལ་སྐད་ཡིན་པ་ཁོ་ན་ལ་
ཡིད་བརྟན་འཆའ་མི་རུང་བ་བདེན་མོད། བོད་ཀྱི་གྲོང་བ་དང་འབྲོག་པ་སྤྱིའི་སྐད་ནི་གྲོང་བའི་སྐད་
ཕལ་བ་ཡིན་པས་ཡིད་བརྟན་འཆའ་མི་རུང་ངོ་ཞེ་ན། དེས་ན་བོད་ཀྱི་ཡི་གེ་དེ་ཉིད་བོད་རང་གི་སྤྱི་
སྐད་ཐུན་མོང་མ་ཡིན་པའི་ཁྱད་ཆོས་ལ་གཞིགས་ནས་གསར་གཏོད་བྱས་པ་མ་ཡིན་པར་འགྱུར་
ལ། ཡིད་བརྟན་འཆའ་རུང་བའི་སྐད་ཅིག་མེད་པར་འགྱུར། ཞེས་དང་། ཤེས་རབ་བསྟན་དར་
གྱིས་བླ་སྲོག་དེབ་གསུམ་པར། རང་གི་རྟེན་སའི་སྐད་དེར་མ་མཐུན་པས་གྲོང་སྐད་ཡིན་ནོ་ཞེས་
པ་མི་རུང་སྟེ་སྐད་ཡིག་གང་ཡིན་ཡང་རུང་ཐོག་མར་དམངས་ཀྱི་ཁ་སྐད་དང་མཐུན་པར་བཟོས་
པའི་གནད་འགག་འདི་དོར་ན་ནི་རང་གིས་གང་བཤད་ཡིད་བརྟན་མེད་པའི་འཆལ་ཚིག་ཏུ་འགྱུར་
ཉེན་ཆེའོ། །ཞེས་གསུངས་པ་བཞིན་བདག་སྒྲའི་དོན་སྟོན་པའི་ཕྲད་ལ་པ་པོ་ཁོ་ན་མ་ཡིན་པ་ཤིན་ཏུ་
གསལ་ལོ། །ཡང་སི་འགྲེལ་དུ། བ། ཅན། ལྡན་རྣམས་ཀྱང་པུ་ལིང་གའི་སྒྲར་འདོད་པ་འཐད་པར་
མ་མཐོང་སྟེ། ཅན་དང་ལྡན་གཉིས་གང་ཞིག་གང་ལ་ཡོད་པ་སྟོན་པའི་ཆ་ནས་བདག་སྒྲ་དང་མཚུངས་
པ་ཡོད་ཀྱང་དེ་དག་བེམ་པོ་ལའང་འཇུག་པས་བདག་སྒྲར་མ་ངེས་པའི་ཕྱིར་དང་། བ་ཡིག་ནི་པུ་ལིང་
གའི་སྒྲ་དངོས་སུ་འགྱུར་བ་ལྟ་ཅི་སྨོས། སྤྱིར་བདག་པོ་སྟོན་བྱེད་ཙམ་དུའང་མི་འཇུག་པའི་ཕྱིར་རོ། །
ཞེས་གསུངས་པ་བཞིན་ཀརྨ་སྨོན་ལམ་འོད་ཟེར་དང་གསེར་ཏོག་བློ་བཟང་ཚུལ་ཁྲིམས་སོགས་ཀྱིས་
ཀྱང་དེ་ལྟར་གསུངས་པར་མ་ཟད་བདག་སྒྲ་འདི་རྗེས་འཇུག་ལ་མི་ལྟོས་པའི་ཕྲད་རང་དབང་ཅན་ཡིན་
པར་གསུངས་པ་དང་། ཡང་པྲ་ཏིའི་སུམ་འགྲེལ་དུ། པ་བ་པོ་ཅན་གྱི་སྒྲ་ཕོ་རྟགས་སུ་གྱུར་པ་རྣམས་
16O



གངས་ལྗོངས་ཤེས་རིག་ནོར་བུའི་སློབ་གླིང་།
མེད་པ་དཔེར་ན། རྟ། གསེར། སེ་ར། ལྷ་ས། སྨ་ར། བུམ་པ། ཀ་བ་ལ་སོགས་པའོ། །དེ་དག་
ལ་པ་བ་པོ་ཅན་གང་ཡང་རུང་བ་སྦྱར་བས། སེ་ར་པ། སྨྲ་ར་ཅན། ཀ་བ་པ། བུམ་པ་བ། མྱོང་བ་
པོ། བློ་ལྡན་ལ་སོགས་པ་རང་རང་གི་བདག་པོའམ་རང་ཉིད་གང་ལ་ལྡན་པའི་གཞི་སྟོན་པའི་སྒྲའོ། །
ཞེས་གསུངས་པ་ལྟར་ཞ་ལུ་ལོ་ཙཱ་བ་ཆོས་བཟང་དང་ལྕང་སྐྱ་རོལ་བའི་རྡོ་རྗེ། ཨ་ལག་ཤ་དང་རིག་
འཛིན་ཀུན་གྲོལ་གྲགས་པ། རྗེ་རྔ་རྒོད་པ་ནམ་སེང་སོགས་ཀྱི་སུམ་འགྲེལ་དུའང་པ་བ་པོ་ཅན་རྣམས་
བདག་སྒྲར་འདོད་མོད་ཕྱག་ལེན་གྱི་ཚེ་ན་ཐོབ་ཐང་ལ་ངེས་པ་མེད་པར་འདི་དག་གིས་བུམ་པ་བ། ཀ་
བ་པ། ཁ་ལོ་བ་སོགས་གང་བྱུང་དུ་བྲིས་འདུག་པས་དཔར་སྐྱོན་ལྟ་བུ་མིན་ཚེ་ཕྲད་རང་དབང་ཅན་
དུ་བཞེད་པ་སི་ཏུ་དང་འདྲ་བར་སྣང་ངོ་། །དེས་ན་འདིར་སི་ཏུ་དང་པྲ་ཏིའི་ཕྱག་ལེན་ལྟར་བྱས་ཏེ་
ཐོབ་ཐང་ལ་ངེས་པ་མེད་དམ་ཞེ་ན། བློ་གསལ་དགའ་སྟོན་ལས། དངུལ་ཆུ་ངྷརྨ་བྷ་དྲས། སི་ཏུ་
པཎ་ཆེན་གྱི་སུམ་རྟགས་འགྲེལ་བ་མུ་ཏིག་ཕྲེང་མཛེས་གཞིར་བཟུང་ནས། སི་ཏུའི་ཞལ་ལུང་ཞེས་
པའི་སུམ་རྟགས་འགྲེལ་བ་བརྩམས་མོད། བདག་སྒྲའི་ཐད་དུ་སི་ཏུའི་གསུང་ཚུལ་དེ་ཅུང་ཐུགས་ལ་
མ་བདེ་བས། རྗེ་ཞྭ་དམར་བས་མཛད་པའི་འགྲེལ་ལུགས་ལ་གཞི་བྱས་། ཞེས་གསུངས་པ་ལྟར།
པུ་ལིང་ག་ཞེས་པའི་པུ་ཞེས་པ་པ་སྡེ་དང་ལིང་ག་རྟགས་ཡིན་པས། པ་སྡེ་ནས་འབྱུང་བའི་པ་དང་
བོ། བ་དང་བོ། མ་དང་མོ་རྣམས་བདག་སྒྲར་འདོད་པ་ནི། འབྲོག་པ། ཕྱུག་པོ། བཟོ་བ། སྟེར་བ་
བོ། གླུ་མ། སྒེག་མོ། ལྟ་བུ་རྣམས་ཆོལ་ཁ་གསུམ་གྱི་རོང་འབྲོག་སྤྱིའི་སྐད་ཆའི་ཆོས་ཉིད་ལས་ཐོན་
པའི་ལེགས་བཤད་རྨད་དུ་བྱུང་བ་ཞིག་ཡིན་པར་ངེས་སོ། །ཡང་ལེགས་བཤད་ལྗོན་དབང་དང་དུང་
དཀར་སུམ་འགྲེལ་ལས། ན་རོ་ཡོད་པ་དང་མེད་པའི་པ་བ་མ་རྣམས་བདག་སྒྲར་འདོད་པར་མ་ཟད།
དེ་དག་གི་འཇུག་ཡུལ་དང་བཅས་བསྟན་པ་ནི། རྗེས་འཇུག་ང་འ་ར་ལ་དང་མཐའ་མེད་ཀྱི་རྗེས་སུ་
བདག་སྒྲ་སྟོན་པའི་ཕྲད་སྦྱོར་ཚེ་ཚེག་ཁྱིམ་ཆ་བྱུང་ན་པ་དང་ཡ་བྱུང་ན་བ་ཐོབ་ཚུལ་སོགས་གསུངས་
པ་ནི་སྤྱིར་བཤད་ན་ཧ་ཅང་ལེགས་པ་སྣང་ཡང་། ཆ་ཡའི་ཁྱད་པར་ལ་ལྟོས་ཏེ་པ་བའི་ཐོབ་ཐང་གསུང་
ཚུལ་དེ་ལེགས་པར་མ་མཐོང་སྟེ། སུ་ཞིག་གིས་བསྟན་བཅོས་རྩོམ་སྐབས་སུ་ཚེག་ཁྱིམ་རྣམས་རེ་རེ་
བཞིན་བགྲང་སྟེ་པ་བའི་ཐོབ་ཐང་ལ་འདང་རྒྱག་བཞིན་འདུག་ཁོམ་ཞིག་ཀྱང་ག་ལ་ཡོད་དེ་མེད་པས་
ངག་སྒྲོན་ལས་གསུངས་པ་ལྟར། མིང་མཐའི་བ་སྒྲའི་དབྱེ་བ་ནི། །ག་ད་ན་བ་མ་ས་དང་། །ད་དྲག་
ཅན་མཐར་པ་དང་ནི། །ང་འ་ར་ལ་མཐའ་མེད་མཐའི། །བ་ཕྱེད་ཝར་འབོད་རྣམས་ལ་བ། །གཞན་ལ་
61



དཔྱད་རྩོམ་གཅེས་བཏུས།
པ་ཉིད་སྦྱར་ཏེ་དཔེར། །ཟག་པ་མེད་པ་ཕན་པ་མཆོག །ཐོབ་པ་དམ་པ་མཁས་པ་རུ། །གྱུར་པ་དང་
བ་ལ་དགའ་བ། །མྱུར་བར་མཇལ་བར་སྤྲོ་བ་ལས། །ཞེས་གསུངས་པ་ལྟར་ག་ད་ན་བ་མ་ས་དང་ད་
དྲག་ཅན་རྣམས་ཀྱི་མཐར་པ་དང་། ང་འ་ར་ལ་མཐའ་མེད་ཀྱི་རྗེས་སུ་བ་ཐོབ་པར་དཔེར་བརྗོད་དང་
བཅས་བསྟན་པ་ནི་རྟགས་མཚུངས་དང་སྒྲ་མཚུངས་ཀྱི་སྒོ་ནས་རྗེས་འཇུག་ལ་ལྟོས་ཏེ་མིང་མཐའི་
པ་བ་དང་བདག་སྒྲའི་པ་བའི་ཁྱད་པར་མ་ཕྱེ་བར་ཕྲད་གཞན་དབང་ཅན་དུ་འདོད་པ་འདི་ལེགས་པར་
བསམ་
སམ་མོ། །ཡང་ངག་སྒྲོན་ལས། །ལུས་པ་མདའ་པའི་འབྱོར་པ་ཡིས། །ཡུལ་པ་ཕུ་པ་ཚིམ་སོགས་
དཔྱད། །ཅེས་གསུངས་པ་ནི་སི་ཏུས་བ་ཡིག་བདག་སྒྲ་དངོས་ལྟ་ཅི་སྟོན་བྱེད་ཙམ་དུའང་མི་འཇུག་
ཅེས་གསུངས་ཡོད་པས་འདི་དག་ལ་པ་སྦྱར་ན་ཐོན་མིའི་བསྟན་བཅོས་སུམ་རྟགས་ཀྱི་དགོངས་པ་
དང་མཐུན་མིན་ལ་དཔྱོད་ཅིག་ཅེས་གསུངས་པ་ཡིན་མཆི། དེ་དག་ལ་བློ་གསལ་དགའ་སྟོན་ལས།
བདག་སྒྲའི་པ་ནི་རྟགས་མཐའ་ལ་ལྟོས་མི་དགོས་པའི་རང་དབང་ཅན་ཡིན་པའི་སྒྲུབ་བྱེད་ཀྱང་མེད་དོ། །
ཞེས་པ་ལྟར་གོང་གི་དཔེར་བརྗོད་རྣམས་ལེགས་པར་རྟོགས་ན་བདག་སྒྲའི་ཕྲད་ལ་པ་པོ་ཁོ་ན་ལས་བ་
སོགས་མི་འདོད་པ་དང་རྗེས་འཇུག་ལ་ལྟོས་མི་དགོས་པར་ཕྲད་རང་དབང་ཅན་དུ་འདོད་པ་ནི་བོད་
སྤྱི་སྐད་དང་ཐོན་མིའི་དགོངས་པ་ལ་མི་མཐུན་པ་ཤིན་ཏུ་གསལ་བས་ཐོན་མིའི་ཞལ་ལུང་དུ། འདིར་
མཁས་པ་སོ་སོའི་ལེགས་བཤད་ཀྱི་སྙིང་བོ་བསྡུས། ཁ་སྐད་ཀྱི་འཇུག་པ་དང་མཐུན་པར་བྱས་པའི་
རང་ལུགས་ནི། པ་པོ་བ་བོ་མ་མོ་སྟེ་བདག་སྒྲ་དངོས་ཀྱི་དབང་དུ་བཏང་བ་དྲུག་དང་། དེ་དག་དང་
ཕྱོགས་མཚུངས་པའི་རིགས་སུ་གྱུར་པ་ཅན་དང་། ལྡན་མཁན་བཅས་གསུམ་གསུངས་པ་ལ་བློ་
གསལ་འཇུག་ངོགས་ཀྱིས་ཀྱང་དེ་ལྟར་དུ་གསུངས་པ་ལ་བློ་གསལ་འཇུག་ངོགས་ཀྱིས་ཀྱང་དེ་ལྟར་
དུ་གསུངས་ཏེ། ག་ད་ན་བ་མ་ས་དང་། །ད་དྲག་ཅན་མཐར་པ་དང་བོ། །ང་འ་ར་ལ་མཐའ་མེད་མཐར། །
བ་དང་བོ་ཉིད་སྦྱོར་བ་སྟེ། །ཅན་ལྡན་ངེས་མེད་སྐབས་དང་སྦྱར། །ཞེས་གསུངས་པ་ནི་ཁོང་གི་
རྨད་དུ་བྱུང་བའི་རྣམ་དཔྱོད་ཀྱི་རྩལ་ལས་ཐོན་པའི་སྡོམ་ཚིག་ཚངས་པའི་ཐིག་རིས་ལྟ་བུ་ཞིག་བཞག་
ཡོད་པར་བདག་འཁུམས་སོ། །ཡང་གསེར་ཏོག་སུམ་འགྲེལ་སོགས་སུ། སྟོང་པ། རྐང་པ། ལྔ་པ།
བཅུ་པ་སོགས་ལ་པ་བཟེད་ཐོབ་པ་དམིགས་བསལ་ཡིན་ཟེར་བ་དང་། བཟང་བ། དཀར་བ་ལྟ་བུ་ལ་
བ་ཟླུམ་ཐོབ་པ་དང་། དཀར་པོ། སྙིང་པོ། དང་བོ་སོགས་ལ་པོ་ཡིག་ཐོབ་པ་ནི་རྟགས་མཚུངས་དང་
བརྗོད་བདེའི་དབང་གིས་མི་འདྲ་བར་གྱུར་པ་དཔེ་ཁུངས་དག་རྣམས་སུ་དེ་ལྟར་འབྱུང་ངོ་ཞེས་ཟེར་
༔ 62



གངས་ལྗོངས་ཤེས་རིག་ནོར་བུའི་སློབ་གླིང་།
བ་ནི་ལེགས་བཤད་ཡིན་པར་མ་མཐོང་ལ་བོད་སྤྱི་སྐད་ཀྱི་ཕྱོགས་སུ་ཕན་པ་དེ་བས་ཀྱང་མ་མཐོང་།
དེས་ན་བཟང་བ་དང་དཀར་བ་ལྟ་བུ་ཐོབ་ཐང་དང་བསྟུན་དགོས་ན་བཟང་བོ་དཀར་པོ་ལ་ཐོབ་ཐང་དང་
བསྟུན་མི་དགོས་དོན་ཅི་ཡིན། དེ་དག་ན་རོ་ཡོད་མེད་ཙམ་མ་གཏོགས་རྟགས་མཚུངས་དང་བརྗོད་
བདེ་དྲངས་པ་མི་འདྲ་ཚུལ་མེད་པའི་ཕྱིར། དེས་ན་དམིགས་བསལ་ཡིན་ཟེར་ན་བཟང་བ་སོགས་ལ་
དམིགས་བསལ་མེད་པ་དང་། ན་རོ་ཅན་བཟང་བོ་སོགས་ལ་དམིགས་བསལ་སྟེར་དགོས་པའི་རྒྱུ་
མཚན་མེད་པའི་ཕྱིར། ཡང་བརྗོད་བདེའི་དབང་གིས་དེ་ལྟར་བརྗོད་པ་ཡིན་ཟེར་ན་རྩ་བར། རྗེས་
འཇུག་ཡི་གེ་བཅུ་བོ་ནི། མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་བ་སྦྱར། །སླར་བསྡུ་བར་
ནི་ཤེས་པར་བྱ། །ཞེས་གསུངས་པའི་སླར་བསྡུའི་སྐབས་ཀྱི་བོའང་བརྗོད་བདེའི་དབང་གིས་ས་བོན་
བཏབ་པོ་ཞེས་འབྲི་དགོས་པས་སློབ་དཔོན་གྱིས་རྩ་བར་བསྟན་པའང་དངོས་སུ་འགལ་བས་སོ། །
ཡང་ཐོན་མིའི་ཞལ་ལུང་གིས་གྲངས་གནས་ཀྱི་སྐབས་སུ་དང་བོ་མ་གཏོགས་གཞན་ཐོབ་ཐང་ལྟར་
བྲིས་ན་དང་བོ་གཅིག་བུ་ལ་དམིགས་ཀྱིས་བསལ་བའི་དགོས་པ་ཁྱད་ཅན་ཞིག་མ་མཐོང་ལ། འཁུར་
བ་པོ་དང་སྨྲ་བ་པོ་ཞེས་བྲིས་འདུག་པ་ནི་ཁོང་གིས་རང་ལུགས་བཞག་པ་དང་ཕྱག་ལེན་དུ་བཏབ་པ་
གཉིས་ཞྭ་ལྷམ་ལྟ་བུའི་ཆ་མི་འཚམས་པ་ཞིག་ཏུ་གྱུར་པ་ནི་སྤྱིར་བཏང་དང་དམིགས་བསལ་གྱི་ཁྱད་
པར་གང་ཡང་མིན་ལ། གཞུང་ལུགས་ཀྱི་ཕྱག་ལེན་སྐབས་པཎྜིཊས་ཐུགས་མཉམ་མ་བཞག་པའི་
རྟགས་སུ་སྣང་ངོ༌། །ཡང་སི་ཏུས་ཅན་ལྡན་དག་གང་ཞིག་གང་ལ་ཡོད་པ་སྟོན་པའི་ཆ་ནས་བདག་སྒྲ་
དང་མཚུངས་པ་ཡོད་ཀྱང་དེ་དག་བེམ་པོ་ལའང་འཇུག་པས་བདག་སྒྲར་མ་ངེས་པའི་ཕྱིར་རོ་ཟེར་ན།
དེས་ན་པ་པོ་གཉིས་ཀྱང་བདག་སྒྲར་མ་ངེས་པའི་ཕྱིར་ཏེ་མེ་ཏོག་མཛེས་པ་དང་། རས་ཡུག་སྔོན་པོ་
ལྟ་བུ་སོགས་བེམ་པོ་ལ་འཇུག་པ་དུ་མ་ཡོད་པའི་ཕྱིར་ཏེ། ཀ་བ་ཤིང་ལོ་ཅན། མེ་ཏོག་འདབ་ལྡན།
མེ་ཏོག་མཛེས་པ། རས་ཡུག་སྔོན་པོ་རྣམས་བེམ་པོ་ལ་འཇུག་པ་མཚུངས་པའི་ཕྱིར་རོ། །ཡང་
སི་ཏུའི་འགྲེལ་དུ། ཇ་མ་ཆང་མ་སོགས་མ་ཡིག་པུ་ལིང་གར་འགྱུར་བ་ཡོད་ཅེས་ཟེར་བ་ཐོས་ཀྱང་
།
གཞུང་དོན་ལ་ཅུང་ཟད་ཀྱང་མ་དཔྱད་པའི་རྟགས་སུ་ཟད་དེ། དེ་འདྲ་དེས་བདག་པོའི་དོན་བསྟན་དུ་
ཆུག་ཀྱང་པུ་ལིང་གའི་ལྡོག་ཕྱོགས་སྟི་ལིང་གའི་སྒྲ་ཡིན་པའི་ཕྱིར་རོ། །ཞེས་གསུངས་པ་ལ་ཐོན་མིའི་
ཞལ་ལུང་དུ་པུ་ལིང་གའི་ལྡོག་ཕྱོགས་སྟི་པུ་ལིང་གའི་སྒྲ་ཡིན་པའི་ཕྱིར་རོ། །ཞེས་བཤད་པ་ནི་གད་
མོ་འཆོར་བའི་གཏམ་སྟེ། དེ་ལྟ་ན་ཨ་ཕའི་ལྡོག་ཕྱོགས་ཨ་མ་དང་། གནམ་གི་ལྡོག་ཕྱོགས་ས་ཡི་
163



དཔྱད་རྩོམ་གཅེས་བཏུས།
ལྷན་དགོས་པར་འགྱུར་བས། དེ་ལས་དགོད་བྲོ་བ་ཞིག་ག་ལ་ཡོད། ངེས་པར་པཎ་ཊི་ཏས་ཐུགས་
མཉམ་མ་བཞག་པ་ཡིན་པའི་གཏམ་དུ་སྣང་ངོ་། །ཞེས་དང་། ཧོར་བསྟན་གྱིས་སི་ཏུས་སྟི་ལིང་གའི་
བུ་ལྡོག་ཕྱོགས་ཞེས་བཤད་པ་ནི་གད་མོ་འཆོར་བའི་གཏམ་ཡིན་པར་གསུངས་པ་སོགས་བདེན་
གཏམ་དུ་སྣང་ངོ༌། །ཞེས་དང་། བློ་གསལ་དགའ་སྟོན་ལས། པུ་ལིང་གའི་སྒྲ་ཞེས་པ་སྐྱེས་པའམ་ཕོ་
སྒྲ་ལ་གོ་ཚུལ་གཅིག་དང་། པ་སྡེའི་ཕོ་མོའི་རྟགས་ལ་གོ་ཚུལ་གཉིས་ཡོད་པ་སྔར་བཤད་པ་ལྟར་ལ།
ཕྱི་མ་ལྟར་ནའང་དངོས་བསྟན་ལ་ཕོ་སྒྲ་གསུངས་མོད། ཤུགས་བསྟན་ནམ་ཞར་ལ་ཅན་ལྡན་གཉིས་
དང་མ་དང་མོའང་ཡོད་དོ། །ཞེས་གསུངས་པ་ལྟར་གོང་དུ་བཤད་པ་དེ་དག་རེ་རེ་བཞིན་བདག་སྒྲ་ལ་
འཇུག་མིན་འོག་ཏུ་མདོར་བསྟན་གྱི་སྐབས་སུ་དཔེར་བརྗོད་དང་བཅས་བསྟན་པར་བྱའོ། །
གསུམ་པ་མདོར་བསྟན་པ།
སུམ་ཅུ་བའི་རྩ་བར། གང་མིང་གི་ནི་མ་མཐའ་ན། །པུ་ལིང་ག་ཡི་སྒྲ་མེད་པ། །དེ་ལ་པུ་ལིང་
ག་སྦྱར་ན། །བདག་པོའི་སར་ནི་ཤེས་པར་བྱ། །ཞེས་གསུངས་པའི་དགོངས་པ་འགྲེལ་ཚུལ་ལ་སྔ་
ཕྱིའི་མཁས་དབང་རིམ་བྱོན་གྱི་བཞེད་དགོངས་རྣམས་འདིར་ཕྱོགས་བསྡུས་བྱས་པ་ཙམ་ལས་འདི་
ནི་ཡང་དག་པ་དང་། འདི་ནི་ཡང་མ་དག་པའོ་ཞེས་མཁས་དབང་དེ་དག་གི་གསུང་གསེར་སྦྱང་ལྟ་
བུ་ལ་ཐོས་ཆུང་བླུན་རྨོངས་བདག་ལྟ་བུས་དཔྱད་ག་ལ་རིགས་ཏེ་མི་རིགས་སོ། །དེས་ན་འདིར་ཤེས་
དགོས་པ་གང་ཡིན་ཞེ་ན། དང་བོ་འགྲེལ་མཛད་དག་གི་དགོངས་པའི་མཐིལ་རྟོགས་དགོས་པ་དང་།
བར་དུ་ཆོས་ཀྱི་སྐད་དང་མཐུན་པ་འབྲོག་པའི་སྐད་ཅེས་གསུངས་པ་ལྟར་སུམ་རྟགས་ཀྱི་རྩ་བའི་
དགོངས་པ་དང་མཐུན་པ་དེ་གཙིགས་སུ་འཛིན་དགོས་པ་དང་། མཐར་ས་གནས་ཀྱི་ཕྱོགས་ཞེན་
དང་རང་ལུགས་ཀྱི་མཁྲེགས་འཛིན་མི་བྱེད་པར་ཆོལ་གསུམ་གྱི་རོང་འབྲོག་སྤྱིའི་སྐད་ཆའི་ཆོས་ཉིད་
ལ་མཐུན་པའི་གཞུང་ལུགས་ཚད་ལྡན་གྱི་རྗེས་སུ་ཞུགས་དགོས་ཏེ། དེ་ནི་གང་ཡིན་ཞེ་ན། ཤེས་
རབ་བསྟན་དར་གྱིས། དམུ་དགེ་བསམ་གཏན་གྱིས་གསུངས་པ་ལྟར་བདག་སྒྲ་དང་མིང་མཐའ་ཡོད་
ཚད་ཐོབ་ཐང་དང་བསྟུན་ན་སྐད་ཆ་གཅིག་གྱུར་ཏུ་འགྲོ་བ་ལའང་སྐུལ་འདེད་བྱ་ཐུབ་ཅིང་། ལག་
ལེན་གྱི་སྟེང་ནས་ཀྱང་ཉོག་དྲ་ཅི་ཡང་མེད་པས་དགེ་མཚན་ལས་གནོད་པ་ཅི་ཡང་མེད་པར་བསམ་
64



གངས་ལྗོངས་ཤེས་རིག་ནོར་བུའི་སློབ་གླིང་།
ཞེས་གསུངས་པ་ནི་གཟུ་བོར་གནས་པའི་གཏམ་ལགས་པས་ཕྲན་གྱི་འདོད་པ་དང་ཡང་གཅིག་ཏུ་
མཚུངས་སོ། །དེས་ན་ཅི་ཞིག་ལ་བདག་སྒྲ་ཟེར་ཞེ་ན། བཤེས་གཉེན་དམ་པ་ལྡོང་ཡོན་ཏན་རྒྱ་མཚོ་
མཆོག་གིས། པ་བ་སོགས་མིང་མཐར་སྔར་མེད་པ་ཞིག་ལ་གསར་དུ་སྦྱར་ཚེ་སྦྱར་ཡུལ་དེའི་མིང་
མི་སྟོན་པར་དེ་ལྡན་གྱི་གང་ཟག་གམ་ཁྱོད་གཞི། བདག་པོ་སོགས་ཅི་རིགས་སྟོན་པས་ན་བདག་སྒྲ་
ཟེར། ཞེས་དང་། ཡང་སྐྱེས་པའི་རྟགས་སམ་ཕོའི་རྟགས་སུ་རྩོད་མེད་དུ་འཇུག་པའི་པ་པོ་བ་བོ་ཅན་
ལྡན་མཁན་བཅས་བདུན་དང་། གང་ཞིག་གང་ལ་ལྡན་པའམ་དབང་བའི་དོན་མི་གོ་བར་བྱེད་པའི་མ་
མོ་གཉིས་ཏེ་ཁྱོན་བདག་སྒྲའི་ཕྲད་དགུ་བོ་དངོས་ཤུགས་ཅི་རིགས་ནས་བསྟན་པར་གྲུབ། ཅེས་བློ་
གསལ་འཇུག་ངོགས་ཀྱི་དགོངས་པ་བཞིན་འགྲོལ་བ་ནི་ཧ་ཅང་ལེགས་ཆ་ལྡན་ཏེ་སྐྱེ་བོ་དམངས་ཀྱི་
ཁ་སྐད་དང་ཐོན་མིའི་བཞེད་དགོངས་དང་ཡང་མཐུན་པས་ཕྲན་ཡང་དེའི་རྗེས་སུ་འབྲང་བ་ཡིན་ནོ། །
དེས་ན་རང་ལུགས་སུ་ཕྲད་དེ་དག་བདག་སྒྲ་ལ་འཇུག་ཚུལ་འདི་ལྟར་རེ་རེ་བཞིན་དཔེར་བརྗོད་ཅིག་
བཞག་ན། པ་པོ་གཉིས་བདག་སྒྲ་ལ་འཇུག་པ་ནི། དཔེར་ན། འབྲོག་པ། ཕྱུག་པོ། དཔྱད་བརྗོད་
པ། མེད་པོ། ཆོས་འདོན་པ། མཁན་པོ། གྲུབ་ཐོབ་པ། སྒྲུབ་པོ། གསར་རྩོམ་པ། ལྡོམ་པོ།
རམ་འདེགས་པ་སྲས་པོ། ཕྱི་རོལ་པ། ཕ་རོལད་པོ། ལྟ་བུ་དང་། ཡང་མིང་མཐའི་པ་པོ་བདག་སྒྲ་
མ་ཡིན་པ་ནི། དཔེར་ན། ཐོག་པ། མཐུག་པོ། ཆད་པ། ཆད་པོ། ལྷན་པ། ལྷུན་པོ། རྩུབ་པ།
རྩུབ་པོ། འཇམ་པ། འཇམ་པོ། དགོངས་པ། དངོས་པོ། བཀའ་བསྩལད་པ། ཀུནད་པོ་ལྟ་བུའོ།
བ་བོ་གཉིས་བདག་སྒྲ་ལ་འཇུག་པ་ནི་དཔེར་ན། རོང་བ། སྤྲང་བོ། མདའ་བ། མཛའ་བོ། ཡུལ་
སྐོར་བ། མགོ་འཁོར་བོ། ཕྱི་རྒྱལ་བ། རིག་རྟུལ་བོ། ལྷ་ས་བ། རྩོམ་པ་བོ། ལྟ་བུ་དང་། ཡང་མི་
མཐའི་བ་བོ་གཉིས་བདག་སྒྲ་མ་ཡིན་པ་ནི། དཔེར་ན། ཁང་བ། དང་བོ། དམའ་བ། ཆང་དགའ་
བོ། འབྱོར་བ། དཀར་བོ། འགྲེལ་བ། རིལ་བོ། བཅུ་བ། སྐྱ་བོ་ལྟ་བུའོ། །མ་མོ་གཉིས་བདག་སྒྲ་
ལ་འཇུག་པ་ནི་དཔེར་ན། ངོ་ཡག་མ། གཡོག་མོ། ཆང་འཚོང་མ། བཟང་མོ། གཤེད་མ། བདུད་
མོ། རྐུན་མ། བྱན་མོ། གཤོབ་མ། དགྲ་བཅོམ་མ། གྲིམ་མོ། དགའ་མ། མཛའ་མོ། གཤོར་མ།
གཤོར་མོ། མཛེས་མ། གྲོགས་མོ། ཇ་མ། གླུ་མ། མཛེ་མོ། ལྟ་བུ་དང་། ཡང་མིང་མཐའི་མ་མོ་
གཉིས་བདག་སྒྲ་ལ་མི་འཇུག་པ་ནི་དཔེར་ན། མཇུག་མ། འགྲིག་མོ། གདུང་མ། ཡང་མོ། ལད་
མོ། སྐར་མ། སྒོར་མོ་ལྟ་བུའོ། །ཅན་ལྡན་རྣམས་བདག་སྒྲའམ་བདག་པོའི་དོན་སྟོན་བྱེད་ལ་འཇུག་
1.65



དཔྱད་རྩོམ་གཅེས་བཏུས།
པ་ནི་དཔེར་ན། ཤེས་རབ་ཅན། ཡོན་ཏན་ཅན། དབྱུག་པ་ཅན། སྙིང་རྗེ་ཅན། འབྱོར་ལྡན། བློ་
ལྡན། སྟོབས་ལྡན། ཤེས་ལྡན། སྐལ་ལྡན། བརྩེ་ལྡན། རི་མོ་འབྲི་མཁན། ཡིག་མཁན། སྒྱུ་མ་
མཁན། སྐད་ཆ་བཤད་མཁན། དཔེ་ཆ་འདོན་མཁན་། ལྟ་བུའོ། །ཐུན་མིན་མཁས་པའི་བཞེད་པ་
ཀུན། །མ་ནོར་རྟོགས་པའི་ནུས་པ་དང་། །རིང་ནས་བྲལ་བའི་བློ་གྲོས་ནི། །ལས་འདིར་ངལ་ལ་ཞེ་
ཡང་སྤྲོ། །འདིར་འབད་རྣམ་དཀར་དགེ་ཚོགས་ཀུན། །བསིལ་ལྡན་བརྡ་སྤྲོད་ཆུ་གཏེར་ཆེ། །མི་
ནུབ་དར་ཞིང་འཕེལ་བ་དང་། །དེ་འཛིན་ཚོགས་རྣམས་རྒྱས་ཕྱིར་བསྔོ། །ཞེས་པ་འདི་ནི་སྔར་སློབ་
དཔོན་ལྡོང་ཡོན་ཏན་རྒྱ་མཚོ་མཆོག་གི་དྲུང་ནས་སུམ་ཅུ་བའི་ཁྲིད་ཐོབ་སྐབས་ཀྱི་ཟིན་བྲིས་གཞིར་
བཞག་ཐོག་མཁས་དབང་མང་བོའི་སུམ་འགྲེལ་ལ་བལྟ་ཁུལ་ཙམ་བྱས་རྗེས་བྲིས་པ་ལགས་ཀྱང་།
རྣམ་དཔྱོད་ཀྱི་འཇུག་པ་ཅི་ནས་ཀྱང་བུལ་སྟབས། འགལ་འཁྲུལ་ནོངས་པའི་ཆ་ནི་ངེས་པར་ཡོད་
སྲིད་པས། གཟུར་གནས་མཁས་དབང་དག་ལ་སྔ་མོ་ནས་བདག་འཆགས་ལགས་སོ། །
རྩོམ་པ་བོ། ཤེས་རབ་རྒྱ་མཚོ།
སྐབས་བཅུ་གཅིག་པའི་མཐར་ཕྱིན་སློབ་མ། །རྩོམ་འདི་ནི་༢༠༠༨ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མཛོད་དགེ་སྒར་རྙིང་དགོན་པར་སློབ་གཉེར་གྱི་ཞོར་དུ་དོ་དམ་ལྷན་ཁང་ན་བྱ་བ་སྒྲུབ་བཞིན་ཡོད།
1.66



གངས་ལྗོངས་ཤེས་རིག་ནོར་བུའི་སློབ་གླིང་།
མཆིན་ནད་ཡི་ཀན(༤.ཎ དུ་འབོད་པར་དཔྱད་པའི་རྒྱུན་ཤེས་ཐོར་བུ།
ཀརྨ་ལམ་བཟང་
( མགོ་ལོག)
བརྩེ་ཆེན་སྙིང་རྗེས་འགྲོ་ལ་ཉེར་དགོངས་པའི། །
བདེ་གཤེགས་སྨན་གྱི་བླ་མའི་བྱིན་མཐུ་ཡིས། །
དུག་གསུམ་ཟུག་རྔུས་མནར་པའི་སྐྱེ་འགྲོ་ཡི། །
བཞི་བརྒྱ་རྩ་བཞིའི་སྡུག་བསྔལ་ཞི་གྱུར་ཅིག །
མཆི ན་ནད་ཡི ་ཀན（z F }དུ་འབོ ད་པའི་འགོས་ཁྱབ་རང་བཞིན་ཅན་གྱི་
མཆིན་ནད་འདི་ཉེ་སྔོན་འཛམ་གླིང་ཐོག་ལོ་རེ་ནས་ཟླ་རེ་བཞིན་འགོས་མཆེ ད་ཇེ་མང་
དུ་སོང་སྟེ་འགྲོ་མི་མང་པོ་ཞིག་གི་ལུས་པོའི་བདེ་ཐང་ལ་གནོད་ཅིང་ཐ་ན་ཚེ་སྲོག་གི་
ག་ཤེ ན་མ་རུའང་འགྱུར་བཞིན་ཡོད། དུས་རྒྱུན་འཚོ་བའི་ཁྲོད་དུ་ནད་འདི་ཐོག་མར་
བྱུང་དུས་ལྐོ ག་གྱུར་དུ་གསོ གས་པས་ནད་རྟགས་མངོན་གསལ་ཞིག་མེ ད་ཅི ང་བོད་
ཁུལ་སོགས་ས་གནས་ཁ་ཤས་སུ་སྣང་མེད་དུ་བཞག་སྟེ་ཡུན་ལོན་ཏེ་བཅོས་དཀའ་བའི་
མཆིན་ནད་དུ་གྱུར་བ་ཅུང་མང་བ་ཡིན།དེའི་ཕྱིར་ཕྲན་གྱིས་འདིའི་ཕྱོགས་ཀྱི་འགོས་མཆེད་རང་བཞིན་དང་།
སྔོན་འགོག་དོ་སྣང་ཤེས་བྱ་སོགས་དོན་ཚན་གཞིར་བསྡུས་ཏེ་རྒྱ་ཆེ་བའི་ཀློག་པ་བོ་རྣམས་ལ་ངོ་སྤྲོད་
མདོར་བསྡུས་ཤིག་བཤད་པར་བྱ་བའོ། །
དང་བོ། མཆིན་ནད་ཡི་ཀན (zF གྱི་འགོས་མཆེད་རང་བཞིན།
ད་ལྟ་ནད་འདི་ལ་བོད་ཀྱི་གསོ་རིག་ལས་ངོས་འཛིན་གཅིག་མཐུན་ཞིག་མ་བྱུང་ཡང་གསོ་བྱ་
167



དཔྱད་རྩོམ་གཅེས་བཏུས།
གཅིག་ནས་གཅིག་ཏུ་བརྒྱུད་དེ་འགོ་ཞིང་མཆེད་ལ་དལ་བའི་རང་བཞིན་གྱི་ནད་རིམས་ཤིག་ཡིན་པ་
བསྙོན་དུ་མེད། འདི་ལ་ནུབ་ལུགས་གསོ་རིག་གི་གཞུང་རྣམས་སུ་ (HBvནད་དུག་གམ་དུག་སྲིན་
ཟེར་ལ། ད་ལྟ་འཛམ་གླིང་ཐོག་མཆིན་ནད་ཡི་ཀན (z HF HBV ནད་འདི་བྱུང་ཟིན་པའི་མི་གྲངས་
དུང་ཕྱུར་ཉི་ཤུ་ཡོད་པར་བཤད། སྤྱི་ལོ 2006ལོར་རྒྱལ་ཡོངས་རིམས་འགོག་ལྟེ་གནས་ཀྱིས་སྡོམ་
རྩིས་བྱས་པ་ལྟར་ན། ཀྲུང་གོའི་རྒྱལ་ཁབ་གྱི་མི་གྲངས་༣ 4%ལ་ནད་འདི་བྱུང་ཡོད་པ་དང་། ནད་
དུག་བག་ལ་ཉལ་བའི་ནད་པ་ཧ་ལམ1.6%ཟིན། གལ་ཏེ་ནད་འདི་བྱུང་ཡོད་པའི་ནད་པ་རྣམས་ཀྱིས་
སྔ་མོ་ནས་གསོ་བཅོས་མ་བྱས་པར་དུས་འགྱངས་བྱས་ཚེ་རྙིང་ནས་མཆིན་སྐྲན་དང་། མཆིན་པའི་
ཟགས་ཆུ། མཆིན་འབྲས་སོགས་སུ་འགྱུར་སྲིད་ཏེ། མཆིན་པའི་འབྲས་སྐྲན་ཕོག་པའི་90%ཡན་
གྱི་ནད་པ་སྔར་མཆིན་ནད་ཡི་ཀན （zar )བྱུང་བའི་ནད་པ་ཡིན་པར་བཤད། འདིའི་འགོས་མཆེད་
ལ་གཙོ་བོ་མ་བུའི་འགོས་མཆེད་དང་། ཁྲག་གི་འགོས་མཆེད། རྒྱུན་ལྡན་འཚོ་བའི་ཡོ་བྱད་བརྒྱུད་
ནས་འགོས་པ་སྟེ། ཉེ་སྔོན་མཚོ་སྔོན་ཞིང་ཆེན་རིམས་འགོག་ས་ཚིགས་ཀྱིས་སྡོམ་རྩིས་བྱས་པ་ལྟར་
ན། སྤྱི་ཚོགས་སུ་བཀོད་སྤྱོད་བྱེད་བཞིན་པའི་ཡོ་བྱད་སྟེང་མཆིན་ནད་ཡི་ཀན (z F HBSNG)
འགོས་པའི་ཚད་གཞི་སྟེ། ཟ་ཁང་གི་ཡོ་བྱད་དུ17% ཟིན་ཞིང་། མེ་འཁོར་དུ་ཡོད་པའི་ཟས་སྤྱོད་
དུ15%ཟིན། སྐྲ་བཞར་ཁང་གི་ཡོ་བྱད་དུ40%ཟིན། སྤྱི་སྤྱོད་རླངས་འཁོར་དུ25%ཟིན། མི་
དམངས་ཤོག་སྒོར་དུ23%ཟིན། སྨན་ཁང་གི་ཡོ་བྱད་དུ23%ཟིན། བྱིས་ནད་ཚན་ཁག་གི་ཡོ་བྱད་
དུ23%ཟིན། ཁོང་ནད་ཚན་ཁག་དུ23%ཟིན། གལ་ཏེ་ནད་མེད་མིའི་ལུས་ཀྱི་རྨ་ཁ་ཆེ་ཆུང་གང་
རུང་ལ་མཆིན་ནད་ཡི་ཀན(z Jf HBSNG)འགོ་ནད་ཅན་གྱི་ཡོ་བྱད་རེག་ཚེ་ཐད་ཀར་འགོས་
པར་བཤད། ནད་འདི་མིའི་ལུས་ལ་ཞུགས་ནས་རིམ་གྱིས་ལུས་ལ་གནོད་ཅིང་སྲོག་ལ་རྒོལ་བའི་
བཅོས་དཀའ་བའི་ནད་དུ་འགྱུར་བ་མང་བ་ཡིན། དེ་ཡང་མི་རང་རང་གི་ལུས་ཁམས་དང་ཟས་སྤྱོད་
སོགས་ཀྱི་དབང་གིས་ནད་འདིའི་འགོས་མཆེད་དང་ནད་བབ་ཡང་ལྕི་སྣ་ཚོགས་ཤིག་མཆིས་ནའང་།
ཕར་ཆེར་ལོ་ཟླ་ཡུན་རིང་འགོར་ནས་བཅོས་དཀའ་བའི་མཆིན་ནད་རིགས་སུ་གྱུར་བ་ཡིན། དེ་ཡང་
ང་ཚོ་བོད་ལུགས་གསོ་རིག་གི་གཞུང་ལས། སྙིགས་མ་ལྔ་བདོ་བའི་དུས་འདིར་མི་རྣམས་ཀྱི་ཉོན་
མོངས་འཕེལ་བས་མི་དགེ་བའི་ལོག་པའི་སྤྱོད་པ་སྣ་ཚོགས་ཀྱི་དབང་གིས་གཉན་དང་རིམས་ཀྱི་ནད་
268



གངས་ལྗོངས་ཤེས་རིག་ནོར་བུའི་སློབ་གླིང་།
སྣ་མང་དུ་དར་བར་གསུངས་ཏེ། དཔལ་ལྡན་གསོ་རིག་རྒྱུད་བཞིའི་རིམས་ནད་གསོ་བའི་ལེའུ་ལས།
རིམས་ཞེས་བྱ་བའི་ནད་འབྱུང་རྒྱུ་རྐྱེན་ནི། །ལྔ་བརྒྱ་དུས་ཀྱི་ཐ་མར་གྱུར་ཙ་ན། །མི་རྣམས་འདོ ད་
པའི་དབང་གིས་ལོག་པར་སྤྱོད། །སྔགས་པ་རྣམས་ནི་རྡོ་རྗེ་ནང་དམེ་དར། །དགེ་འདུན་བཙུན་པ་
རྣམས་ནི་སྡེ་འཁྲུགས་བྱེད། །མི་རྟག་བན་བོན་རྣམས་ནི་ཟོར་ཁ་འཕེན། །སྐྱེ་བོ་རྣམས་ནི་མནའ་
འཐབ་ཤན་དམར་བྱེད། །དེ་དུས་མ་མོ་མཁའ་འགྲོ་ཀུན་འཁྲུགས་ནས། །ནད་ཀྱི་ཁ་རླངས་སྤྲིན་དུ་
ཆགས་པ་ལས། །བལ་ནད་རྒྱུ་གཟེར་གག་ལྷོག་འབྲུམ་ནག་འབྱུང་། །ཞེས་དང་། ཉེ་རབས་བོད་ཀྱི་
གསོ་རིག་མཁས་ཆེན་ཁམས་གཙང་འབྲུག་རྒྱལ་མཆོག་གིས་མཛད་པའི་གསོ་རིག་མན་ངག་མྱོང་
བྱང་ཕྱོགས་བསྒྲིགས་ཕན་བདེ་ནོར་བུའི་སྙེ་མ་ལས། གཞན་ཡང་གསང་སྔགས་སྒྲུབ་རྒྱུད་གཞུང་
རྣམས་ལས། །དུས་ཀྱི་སྤྱོད་ངན་ཐབ་གཞོང་དམེ་འཁོན་དང་། །སྡོམ་ཁྲིམས་བསླབ་བྱ་ཁས་བླངས་
དམ་ཚིག་ཉམས། །དགེ་སྡུག་སྤང་བླང་རྒྱུ་འབྲས་ཁྱད་དུ་བསད། །དུས་དེར་དམ་ཅན་སྲུང་མའི་
ཐུགས་ཀྱང་ཁྲོས། །སྲིད་པ་སྐྱེ་འཇིག་དབང་བྱེད་མ་མོ་འཁྲུགས། །ཁ་རླངས་མ་མོའི་ཁྲག་ནད་དལ་
ཡམས་གཏོང་། །ཞེས་གསུངས་བ་བཞིན་དུས་ཀྱི་སྤྱོད་ངན་སྣ་ཚོགས་ཀྱི་དབང་གིས་སྔར་མ་གྲགས་
པའི་གཉན་རིམས་མང་དུ་འབྱུང་སྲིད་དེ། དཔེར་ན་སྤྱི་ལོ 2002ལོར་རྒྱལ་ཡོངས་ཀྱི་ས་གནས་སོ་
སོར་བྱུང་བའི་གློ་བའི་གཉན་རིམས་དང་། ཉེ་སྔོན་འབྱུང་བཞིན་པའི་ཆམ་རིམས (HIN1)ཟེར་བ་
སོགས་སྔར་བྱུང་མ་མྱོང་བའི་གཉན་རིམས་རིགས་མང་དུ་དར་ཞིང་འགོས་མཆེད་དུ་འགྲོ་བ་དང་།
དེ་བཞིན་སྐབས་འདིར་འཆད་འགྱུར་གྱི་མཆིན་ནད་ཡི་ཀན（ Z #FHBN)འདིའང་གོང་དུ་བཤད་པ་
བཞིན་སྙིགས་མའི་དུས་འདིར་ནད་སྣ་དར་ཞིང་གསོ་བྱ་གཅིག་ནས་གཅིག་ཏུ་བརྒྱུད་དེ་འགོ་ཞིང་
མཆེད་པར་བྱེད་པ་ཞིག་གོ། །
གཉིས་པ། མཆིན་ནད་ཡི་ཀན (ZHT )གྱི་ངོས་འཛིན་དང་། དེ་ཡུན་ལོན་པས་བཅོས་
དཀའ་བའི་ནད་གཞན་དུ་འགྱུར་ཚུལ།
མཆིན་ནད་ཡི་ཀན(ZHf HBN )འདི་ཐོག་མར་ལྐོག་གྱུར་ཏུ་བསགས་ནས་རིམ་བཞིན་སྨིན་
༣ 69



དཔྱད་རྩོམ་གཅེས་བཏུས།
འགྱུར་གྱི་བརྒྱུད་རིམ་ཁྲོད་ན་ཟུག་སོགས་ནད་རྟགས་ཆེར་མེད་ཅིང་། མི་མང་ཤོས་ལ་ནད་མེད་
དང་འདྲ་བའི་ཚོར་བ་སྟེར་བཞིན་ཡོད་པས་རང་ཉིད་ལ་དེ་ལྟ་བུའི་ནད་ཡོད་པ་མ་ཤེས་པའམ། ཡང་
ན་ནད་རྟགས་ཕྲན་བུ་རེ་ལ་དོ་སྣང་མ་བྱས་པར་ཡུན་ལོན་ནས་དུས་དང་ཟས་སྤྱོད་ཀྱི་རྐྱེན་གང་རུང་
གིས་ནད་སྟོབས་རྒྱས་ཤིང་ཡུན་ལོན་པས་བཅོས་དཀའ་བའི་མཆིན་ནད་རིགས་སུ་འགྱུར་ཏེ། བོད་
ལུགས་གསོ་རིག་གཞུང་རྣམས་སུ། མཆིན་ནད་རིགས་རྣམས་རྙིང་ནས་ཡུན་ལོན་ཏེ་བཅོས་དཀའ་
བའི་མཆིན་ནད་དུ་འགྱུར་བར་གསུངས་བ་དང་། དེང་རབས་གསོ་རིག་གི་མཆིན་ནད་གསོ་བའི་
རིག་གཞུང་རྣམས་སུའང་། ནད་འདི་ལ་མྱུར་བའི་རང་བཞིན་ཅན་དང་དལ་བའི་རང་བཞིན་ཅན་
གཉིས་ལས་གང་ཡང་ཕལ་ཆེར་མཇུག་ཏུ་མཆིན་པ་སྲ་འགྱུར་དང་། མཆིན་པའི་ཟགས་ཆུ། མཆིན་
འབྲས་སུ་གྱུར་ཏེ་ཚེ་སྲོག་ལ་རྒོལ་ངེས་ཞིང་། ད་དུང་ཕོ་བ། མཁྲིས་པ། མཁལ་མ། གློ་བ། སྙིང་།
མདུན་ཆགས་རྨེན་བུ་སོགས་སུ་རིམས་ནད་གཞན་དག་ཀྱང་སྐྱེད་པར་བཤད། དེའང་དུས་གདོན་
ས་སྤྱོད་ཀྱི་འཕྲལ་རྐྱེན་ངེས་ཅན་དང་མ་ཕྲད་ཚེ་མངོན་སུམ་དུ་ལྡང་བ་མི་འགྱུར་བ་ཡིན། འདིའི་
ནད་རྟགས་ལ་ཐོག་མར་སྔར་ལས་ཡི་ག་ཅུང་ཞན་པ་དང་། ལུས་སེམས་ལྕི་བ་དང་། ཆམ་པ་ཕོག་
སླ་ཞིང་སྐབས་རེར་མགོ་བོ་ན་བ་སོགས་ལས་ནད་རྟགས་མངོན་གསལ་ཅན་ཆེར་མེད་པས་ཕྱི་རྟགས་
ཙམ་གྱིས་ཁ་དམར་གདགས་པ་ཧ་ཅང་དཀའ། དེས་ན་མཆིན་ནད་འདི་བྱུང་ཡོད་མེད་དང་ནད་
བབས་ཡང་ལྕི་རྣམས་ཇི་ལྟར་ངོས་འཛིན་ཞེ་ན། མཆིན་པ་ཁྲག་གི་སྐྱེ་གནས་ཡིན་པས་ཁྲག་དཔྱད་
འཕྲུལ་ཆས་ཀྱིས་ནད་པའི་ཁྲག་ལ་ཞིབ་བཤེར་བྱེད་པ་དང་ཁྲག་ཁམས་ལ་རིམས་རྟགས་འབྱུང་མིན་
གྱིས་གསལ་ཁ་འབྱེད་དགོས།
གསུམ་པ། མཆིན་ནད་ཡི་ཀན་འགོ་ནད་དུ་ངོས་འཛིན་ཚུལ།
ནད་འདི་བོད་ལུགས་གསོ་རིག་གི་ངོས་འཛིན་ལྟར་ན་འགོ་ནད་རང་བཞིན་ཅན་མིན་ཟེར་མཁན་
ཡང་འགའ་རེ་ཡོད་ཀྱང་། ཁོ་ཚོས་དྭངས་མ་མ་ཞུ་བ་དང་མཆིན་ནད་ལྡེམ་བུ་ཞེས་པའི་མིང་རྐྱང་
ཁོ་ནར་འདོད་པ་ཡིན་སྙམ་སྟེ། དྭངསས་མ་མ་ཞུ་བ་ཞེས་བྱ་བ་ནི་རྒྱུད་ལས། མེ་མཉམ་རླུང་གིས་
༣. 70



གངས་ལྗོངས་ཤེས་རིག་ནོར་བུའི་སློབ་གླིང་།
དྭངས་སྙིགས་མ་ཕྱེད་པར། །སྙིགས་མ་དྭངས་མའི་རྩ་མིག་ཤོར་བ་ཡི། །མདངས་བསྒྱུར་མཁྲིས་
པའི་ཟུངས་ཁྲག་མ་སྨིན་ཏེ། །ཡུན་རིང་མཆིས་གནས་དྭངས་མ་མ་ཞུ་ཡིན། །ཞེས་མེ་རླུང་གཉིས་ཀྱི་
མཐུ་ཉམས་པས་དྭངས་སྙིགས་མ་ཕྱེད་པའི་སྙིགས་མ་དྭངས་མ་རྒྱུ་བའི་རྩ་མིག་ཏུ་ཤོར་བས་མདངས་
བསྒྱུར་མཁྲིས་
ས་པས་ཟུངས་དང་ཁྲག་མ་སྨིན་ཏེ་ཡུན་རིང་མཆིན་པར་གནས་པ་ལ་དྭངས་མ་མ་ཞུ་བ་
བྱ་བས། འདི་དལ་བའི་རང་བཞིན་གྱི་འགོ་ནད་ཡིན་ཚུལ་མེད་ཀྱང་། ནད་རྟགས་རྣམས་དེ་དང་ཆ་
མཚུངས་པ་འགའ་རེ་ཡོད་སྲིད་དེ། ནད་འདི་གཉིས་གང་ཡང་མཆིན་པར་བབས་ཚེ་མདངས་བསྒྱུར་
མཁྲིས་པ་སོགས་ཀྱི་བྱེད་ལས་ལ་གནོད་དེ་རྟགས་ལྟར་སྣང་རེ་འཆར་སྲིད། ཡང་ཁ་ཅིག་གིས་
མཆིན་ནད་ལྡེམ་བུ་ཞེས་པ འི་བརྡ་དོན་ཙམ་གཞིར་བཟུང་ནས་དེར་ངོས་འཛིན་ཞིང་མཐའ་གཅིག་
ཏུ་མི་འགོ་བར་བཤད་པ་ནི། རྒྱུད་ལས། མཆིན་ནད་ལྡེམ་བུ་ན་བ་མི་ཚོར་ཞིང་། །གཉིད་མེད་ཁོང་
སྙོམས་ལུས་ལྕི་ཟས་མི་འདོད། །ཁྲག་འབྲོས་ཤ་དང་རུས་པ་ཁད་ཀྱིས་སྐེམ། །ཞེས་པའི་རྟགས་
མཚུངས་ཙམ་གྱི་རིག་པ་ལ་བརྟེན་ནས་ནད་འདི་གཉིས་ངོ་བོ་གཅིག་ཏུ་འཛིན་པའང་མ་ངེས་པར་སྙམ་
མཆིན་ནད་ལྡེམ་བུ་འགོ་རིམས་ཡིན་ཚུལ་གསོ་དཔྱད་ཀྱི་གཞུང་གང་དུའང་གསུངས་མེད་ཅིང་།
དེའི་བརྡ་དོན་ལ་མཁན་པོ་ཚེ་རྣམ་མཆོག་གིས་མཛད་པའི་དྲང་སྲོང་ཞལ་ལུང་དུ། མཆིན་པར་ཚད་
རྙིང་ཞེན་ནས་ཁྲག་དང་བརླན་གཤེར་གྱི་ཆ་ཉུང་དྲགས་པས་མཆིན་པ་འཁུམ་པའམ་སྐེམ་དྲགས་
ནས་མཆིན་པའི་ནུས་པ་ཤོར་བ་མ་ཟད་ངོ་བོ་ཆུང་དུ་སོང་བ་དང་། སྐེམ་དུ་ཕྱིན་ནས་མཆིན་པ་དེ་
ཉིད་མཉེན་པོ་ལྡེམ་ལྡེམ་གཉེར་མ་ཅན་ཆགས་པ་ཞིག་ཡིན། ཞེས་གསུངས་པ་ལྟར་ཕན་ཚུན་ཡམས་
ཐབས་སུ་འགོ་ཚུལ་མེད་པར་སྙམ། སྤྱིར་ཁ་ཟས་ཀྱི་དྭངས་མ་མཆིན་པར་འགྲོ་ཞིང་དེར་མེ་དྲོད་
གསུམ་གྱི་བྱེད་ལས་ལ་བརྟེན་ནས་དྭངས་མ་ཁྲག་དུ་འགྱུར་བཞིན་ཡོད་མོད། མཆིན་གསང་དེར་
གནོད་ཕོག་པས་དྭངས་སྙིགས་ལེགས་པོར་མ་འབྱེད་པའམ་དྭངས་མའི་གནས་སུ་སྙིགས་མ་ཤོར་
བས་དུག་ནད་ཕོག་པ་ལྟར་དུག་ཐབས་ཀྱི་རྟགས་དང་། ཁྱད་པར་མཆིན་ནད་འདི་དང་ཕྱོགས་མཐུན་
གྱི་རྟགས་རེ་ཡོད་སྲིད། དེས་ན་གོང་གི་རྒྱུད་གཞུང་གཉིས་ཀྱི་ལུང་ཚིག་གིས་ནད་འདི་ལ་བོད་ལུག་
གསོ་རིག་གི་གཞུང་ལས་དལ་བའི་རང་བཞིན་གྱི་མཆིན་པའི་ཚད་རིམས་སུ་གྲུབ་པར་སྙམ་ཏེ། དེང་
རབས་གསོ་རིག་གིས་ཞིབ་བཤེར་བྱས་བ་ལྟར་ན། མིའི་ལུས་ཀྱི་ནད་འགོག་ནུས་ཤུགས་བཟང་
༣71.



དཔྱད་རྩོམ་གཅེས་བཏུས།
བའི་རིགས་ལ་མི་འགོ་བ་དང་། དེ་ཞན་པའི་རིགས་ལ་རིམས་ནད་གཞན་དག་ཀྱང་འབྱུང་སླ་བ་
བཞིན་མཆིན་ནད་ཡི་ཀན(HBN)ནད་ཀྱང་བྱུང་བར་བཤད། ནད་འགོག་ནུས་ཤུགས་དེ་ཕལ་ཆེར་
ལུས་ཀྱི་འབྱུང་བའི་ཁམས་ཤ་ཁྲག་གི་བརྒྱུད་པར་འབྲེལ་ཆེ་བ་ཡིན། ནུབ་ལུགས་གསོ་རིག་གིས་
ནད་འདིའི་རིགས་བྱུང་ཡོད་པའི་ནད་པ་རྣམས་ཀྱི་མཆིན་པའི་ཕྲ་ཕུང་སོགས་ལ་ཕྲ་མཐོང་ཆེ་ཤེལ་
གྱིས་བརྟགས་ཚེ་ནད་དུག་གམ་དུག་སྲིན་འདི་མཐོང་ཐུབ་པར་བཤད་དེ། འདི་སྤུ་དཀར་ཀྱི་བརྩེགས་
རིམ (HBSAG HBEAG HBCAG)གྱིས་བཏུམ་པའི་རིལ་མོ་སྒང་དབྱིབས་ཅན་གྱི་ནད་དུག་
གམ་དུག་སྲིན་ཞིག་ཡིན་ཟེར། དེའི་དཀྱིལ་ངོས་ཀྱི་ནང་དུ་(DNA)ཉིས་བརྩེགས་བྱས་ནས་གྲུབ་
ཡོད་པ་དང་། གཞན་ད་དུང22mmཅན་གྱི་རོལ་མོ་སྒང་དབྱིབས་ཅན་ཆུང་ངུ་དང་སྦུག་དབྱིབས་
ཅན་ཡོད། （HBV)ནད་དུག་གམ་དུག་སྲིན་འདི་གསོན་ནུས་ཤིན་ཏུ་ཆེ་བ་ཞིག་ཡིན་ཞེས་ནུབ་
ལུགས་གསོ་རིག་གི་ཞིབ་འཇུག་པས་ཚོད་ལྟ་བྱས་པ་ལྟར་ན། སྐམ་ས་དང་འཁྱགས་རོམ་གྱི་གནས་
སུ་ཟླ་ཁ་ཤས་ནས་ལོ་ཁ་ཤས་སུ་འཚོ་ཐུབ་པ་དང་། དྲོད་ཚད་ཏུའུ70རུ་དུས་ཡུན་ཆུ་ཚོད8ལ་འཚོ་
ཐུབ། ཚ་ཚད་ཏུའུ100ལ་བཙོས་རྗེས་སྐར20ལ་གསོན་ཐུབ། ཚ་ཚད་ཏུའུ122ལ་བཙོས་རྗེས་
སྐར10ལས་གསོན་མི་ཐུབ། ཞེས་བོད་ཀྱི་གསོ་བ་རིག་པ་དང་། ཚན་རིག་དང་འབྲེལ་བའི་དེང་
རབས་གསོ་རིག་གི་འདོད་ཚུལ་དང་བསྟུན་ནས་ནད་འདིའི་རྒྱུ་རྐྱེན་དང་ངོ་བོ་གང་ལ་གཞིགས་ཀྱང་
དལ་བའི་རང་བཞིན་ཅན་གྱི་མཆིན་པའི་རིམས་ནད་ཅིག་ཏུ་ངོས་བཟུང་ན་འགལ་བ་མེད་སྙམ། །
བཞི་བ། མཆིན་ནད་ཡི་ཀན (zF གྱི་སྔོན་འགོག་དང་དོ་སྣང་ཤེས་བྱ།
ནད་འདིའི་འཕེལ་འགྲིབ་ཟས་སྐོམ་ལ་འབྲེལ་ཆེ་སྟེ། རོ་དྲུག་གི་བསྡུས་བའི་ཟས་སྐོམ་རིགས་
གང་ཡང་ཕོ་བར་མྱག་ཞུ་དྭངས་སྙིགས་བྱས་རྗེས་ཐད་ཀར་དྭངས་མ་ལེན་པའི་རྩ་མིག་བརྒྱུད་ནས་
མཆིན་པར་འགྲོ་ཞིང་། དེར་འཕྲོད་མི་འཕྲོད་ཀྱིས་ཕན་གནོད་ཀྱི་བྱ་བ་ངེས་ཅན་རེ་སྐྱེད་པས་ཡིན།
དེའི་ཕྱིར་མཆིན་ནད་འདིའི་རིགས་ལ་ནུས་པ་རྣོ་ཚ་ཆང་རག་ལྟ་བུ་སོགས་ཚ་བའི་རིགས་དང་།
ཡུན་ལོན་པས་སྐྱུར་བོ་གྱུར་ཟས་སྐོམ་རིགས། རོ་ནུས་གང་གི་ཆ་ནས་མཆིན་པར་གནོད་པའི་
72



གངས་ལྗོངས་ཤེས་རིག་ནོར་བུའི་སློབ་གླིང་།
ཟས་སྐོམ་སྣ་ཚོགས། ད་དུང་འགྱིག་སྣོད་སོགས་སུ་ཡུན་རིང་བཅུག་པའི་སྐོམ་ཆུ་དང་ཞོར་ཟས་་
སྣ་ཚོགས་ལ་ངོ་བོ་མི་འཕྲོད་པའི་གྱུར་དུག་དང་ལུས་ལ་གནོད་པའི་ལྷད་རྫས་ཀྱི་སྐྱོན་དང་ལྡན་པས་
མཆིན་ནད་ཅན་ལ་མི་འཕྲོད་པ་མ་ཟད་ནད་མེད་ཕལ་ཆེར་ལ་གནོད་ངེས་ཡིན། སྐབས་འདིའི་ངོ་བོ་
མི་འཕྲོད་པའི་དུག་ཟེར་བ་རྒྱུད་ལས་གསུངས་ལྟར། ངོ་བོ་མི་འཕྲོད་པའི་ཟས་རིགས་གཉིས་སམ་
འགའ་ཞིག་མཉམ་དུ་སྦྱར་བས་རིམ་གྱིས་ལུས་ཟུངས་བདུན་པོ་གང་གི་གནས་སུ་ནད་གང་ཞིག་
སྐྱེད་པའི་ཟས་རིགས་ནད་རྐྱེན་དུ་གྱུར་བ་ལ་ཟེར། དེའང་ནད་སྟོབས་རྒྱས་ནས་མངོན་སུམ་དུ་ལྡང་
བར་བྱེད་པའི་དངོས་དུག་ལྟ་བུའི་ནུས་པ་མི་མྱུར་ཡང་ལོ་ཟླ་ཞག་དུས་ངེས་ཅན་ཞིག་ཕྱིན་ནས་ནད་
དུ་གྱུར་བ་ཡིན། དེའི་ཕྱིར་མ་གོམས་པ་མི་འཕྲོད་པའི་ཟས་རིགས་སྤྱི་དང་ཁྱད་པར་མཆིན་ནུས་
ཉམས་རྒུད་དུ་འགྲོ་ཞིང་མཆིན་ནད་ཡི་ཀན (Z # གྱི་ནད་སྟོབས་འཕེལ་རྒྱས་སུ་གཏོང་བའི་ཟས་
སྤྱོད་རྣམས་སྤང་དགོས་པ་མ་ཟད། ནད་འདིར་དེང་རབས་གསོ་རིག་དང་བོད་ལུགས་གསོ་རིག་
སོགས་སུ་བཅོས་ཐབས་ཀྱི་སྨན་སྦྱོར་འགའ་རེ་མཆིས་ནའང་ནད་པའི་ལུས་ཟུངས་དང་ནད་ཁམས་
ན་ཚོད་སོགས་ལ་བསྟུན་ནས་གང་ལ་དེ་འཚམས་ཀྱི་གསོ་བྱེད་གཉེན་པོའི་སྨན་སྦྱོར་དུས་ཡུན་ངེས་
ཅན་དུ་མ་བསྟེན་ན་གསོ་ཐུབ་པ་མིན། གལ་ཏེ་ཁྲག་དཔྱད་འཕྲུལ་ཆས་ཀྱིས་ཞིབ་བཤེར་བྱས་ཚེ་
མཆིན་ནད་ཡི་ཀན(z FF HBN ནད་དུག་གམ་དུག་སྲིན་བྱུང་མེད་ན་སྔོན་འགོག་གི་ཐབས་ཤེས་
བསྟེན་དགོས་ཀྱང་། ནད་འདི་རྒྱུན་ལྡན་འཚོ་བའི་ཡོ་བྱད་བརྒྱུད་ནས་ཀྱང་འགོ་སྲིད་པས་སྤྱིར་བཏང་
གི་རིམས་འགོག་བྱ་ཐབས་ཙམ་གྱིས་སྔོན་འགོག་དཀའ་བར་འདུག དེ་བས་ས་གནས་ཀྱི་རིམས་
འགོག་ལྟེ་གནས་ཀྱིས་མཛུབ་སྟོན་ལྟར་ནད་འདི་ཆེད་དུ་སྔོན་འགོག་བྱེད་རྒྱུ་ཤིན་ཏུ་གལ་ཆེ་བར་སྣང་
ངོ༌། །
རྩོམ་པ་བོ། | ཀརྨ་ལམ་བཟང་།
སྐབས་གཉིས་པའི་མཐར་ཕྱིན་སློབ་མ།
ད་ལྟ་གངས་ལྗོངས་ཤེས་རིག་ནོར་བུའི་སློབ་གླིང་དུ་གསོ་རིག་ཆེད་སྦྱོང་དགེ་རྒན་གྱི་བྱ་བ་སྒྲུབ་བཞིན་ཡོད།
73



དཔྱད་རྩོམ་གཅེས་བཏུས།
གསོ་རིག་རྒྱུད་བཞིའི་བྱུང་བ་མདོ་ཙམ་བརྗོད་པ་གཡུ་ཐོག་
མཆོད་པའི་མེ་ཏོག་ཅེས་བྱ་བ།
ནག་བཟའ་འཇམ་དབྱངས་ཀླུ་སྒྲུབ།
( འབའ་རྫོང )
མཚན་དཔེའི་དཀྱིལ་འཁོར་འོད་ཀྱི་ཕུང་བོས་མཛེས། །
དུག་གསུམ་ནད་སེལ་སྨན་པའི་རྒྱལ་བོ་དང་། །
དྲིན་ཅན་རྩ་བརྒྱུད་བླ་མའི་ཚོགས་རྣམས་ཀྱིས། །
ས་གསུམ་ཤིས་པར་བསྒྲུབ་པའི་དགེ་ལེགས་སྩོལ། །
དེ་ཡང་བསིལ་ལྡན་གངས་རིའི་འཕྲེང་བའི་ཡོངས་སུ་བསྐོར་བའི་ཡུལ་འདིའི་གནས་ལྔ་རིག་
པའི་ཡ་གྱལ་གདུལ་བྱ་སྤྱི་དང་བྱེ་བྲག་རྗེས་སུ་འཛིན་པ་ལ་མཆོག་ཏུ་གྱུར་བའི་གསོ་རིག་པ་ནི། སྐྱེ་
འགྲོ་ལུས་ཅན་ཀུན་ཀྱི་སྲོག་གི་བར་ཆད་དུ་གྱུར་པའི་ནད་སྣ་ཚོགས་སེལ་ཞིང་ཆོས་ནོར་བདེ་བ་དང་
ཚེ་འཕེལ་པར་བྱེད་པའི་རིག་གནས་ཁྱད་པར་བ་ཞིག་ཡིན་ལ། ཇི་སྐད་དུ། ཡང་རྩེ་རྒྱལ་བོའི་སྤྱི་
འགྲེལ་རྩ་བ་དང་
། །འབྱུང་གནས་མེ་ལོང་མཇུག་སྡུད་ཆར་རྒྱུན་དང་། །སྐྱབས་སྦྱིན་སྤྱི་ནོར་ཡིད་
བཞིན་ནོར་བུ་སྟེ། །དཔལ་ལྡན་རྒྱུད་ཀྱི་ཆེ་བ་བཅུ་གཅིག་ཡིན། །ཞེས་པ་ལྟར་ཁྱད་དུ་འཕགས་
པའི་ཆེ་བ་བཅུ་གཅིག་གིས་ཕྱུག་པའི་གཞུང་འདི་ཉིད་སྔོན་རབས་པ་འགའ་ཞིག་གིས་རྒྱལ་བའི་བཀར་
འདོད་པ་དང་། འགའ་ཞིག་གིས་བལྟས་བཅོས་སུ་འདོད་པ་སོགས་གཅིག་མཐུན་ཞིག་བྱུང་མེད་པས།
འདིར་ཡང་ཁོ་བོའི་རྨོངས་བློར་ཤར་ཚོད་ཙམ་ཞིག་བརྗོད་པར་འདོད་དོ། །དེ་ཡང་བོད་ཀྱི་གསོ་བ་
རིག་པའི་རྩ་བ་ནི་བོད་མི་རིགས་རང་ཉིད་ཀྱིས་སྲོལ་བཏོད་དར་སྤེལ་བྱས་པ་ཞིག་ཡིན། ཆེས་སྔ་
མོའི་དུས་ནས་བཟུང་བོད་དུ་གསོ་དཔྱད་ཀྱི་རིག་པ་སོགས་ཡོད་པ་ནི་ཚད་མས་གྲུབ། བོད་ཡུལ་
74



གངས་ལྗོངས་ཤེས་རིག་ནོར་བུའི་སློབ་གླིང་།
འདིར་རྗེ་གཉའ་ཁྲི་བཙན་པོ་སྲིད་ཁྲིར་འཁོད་སྐབས་སུ་ཆབ་འབངས་དང་རྒྱལ་སྲིད་ལ་གནོད་པ་ཡོད་
པའི་དོགས་པ་དྲུག་བཏོན་པ་དེ་སེལ་བའི་ཐབས་ཡོད་པའི་ལན་ཞུས་པའི་ནང་། དུག་གིས་གནོད་
པ་བྱུང་ན་ཇི་ལྟར་བྱ། ཞེས་དྲིས་པ་ན། དེ་ལ་ཕན་པའི་ཐབས་སྨན་བསྟེན་རྒྱུ་ཡོད། ཅེས་ལན་
བཏབ་ཡོད་པ་དང་། གཞན་ཡང་ཕན་ཤེས་སྨན་དཔྱད་པ་དང་། སྐོར་ཤེས་རྩིས་པ་ཟེར་པ་ཡོད་པ་
མ་ཟད། གཡུ་ཐོག་རྙིང་མའི་རྣམ་ཐར་ལས། གཡུ་ཐོག་ཆེན་པོས་རྒྱ་གར་གྱི་སྨན་པའི་དྲི་བར་ལན་
གནང་སྐབས། ཞང་ཞུང་གི་ལུགས་ལ་ནད་ཐུར་དུ་སྦྱོང་བ་བཤལ་གྱི་རྒྱུད་དང་། གཡུང་དྲུང་བོན་
གྱི་ལུགས་ལ་ནད་ཞི་བར་བྱེད་པ་དུགས་ལུམས་བྱུགས་གསུམ་གྱི་རྒྱུད། ཅེས་པ་སོགས་ཡོད་ཚད་
གསུངས་པའི་སྐོར་འཁོད་ཡོད། བོན་གྱི་སྟོན་པ་གཤེན་རབ་ཀྱི་སྲས་ཆེ་བ་དཔྱད་བུ་ཁྲི་ཤེས་ཞེས་
པས། གསོ་བྱའི་ནད་འབུམ་ནག་པོ་དང་། གསོ་ཐབས་ཀྱི་དཔྱལ་འབུམ་ཁྲ་བོ། གསོ་བྱེད་ཀྱི་སྨན་
འབུམ་དཀར་བོ། གསོ་དཔྱད་ཀྱི་མདོ་དགུ་སོགས་མཛད་པར་བཤད། དེ་ལྟར་རིམ་གྱིས་གོང་
འཕེལ་བྱུང་བ་ཞིག་རེད། བོད་དུ་སྨན་དཔྱད་ཀྱི་ལག་ལེན་ཡོད་པ་ཡིག་རིགས་ལ་གསལ་བ་ནས་
བཟུང་ད་བར་མི་ལོ་༢༠༠༠ལྷག་སོང་ཡོད་ཅེས་བཤད་མོད། ཡུལ་གྲུ་གཞན་དག་དང་འདྲ་བར་བོད་
འདིར་ཡང་མིའི་འགྲོ་བ་བྱུང་ཞིང་ཕན་གནོད་ཀྱི་བྱེ་བྲག་ཤེས་པའི་དུས་དེ་ནས་བཟུང་སྨན་དཔྱད་ཀྱི་
རིག་པ་ཡོད་པས་ལོ་དུང་ཕྱུར་མང་བོ་འགོར་ཡོད་ཅེས་བཤད་ནའང་རིག་པའི་གནོད་པ་མེད་ཅེས་ཁོ་
བོས་འདོད་དོ། །
བོད་རྒྱལ་ལྷ་ཐོ་ཐོ་རུ་གཉན་བཙན་གྱི་དུས་སུ་རྒྱ་གར་གྱི་སྨན་པ་བི་བྱི་དགའ་བྱེད་དང་བི་ལ་
དགའ་ལྷ་མཛེས་གཉིས་བོད་དུ་བྱོན། རེག་པ་རྩའི་མདོ་དང་འཚོ་བ་ཟས་ཀྱི་མདོ། སྦྱོར་བ་སྨན་
གྱི་མདོ། གཏར་བསྲེག་དཔྱད་ཀྱི་མདོ། རྨ་ཆའི་བཟོའི་མདོ་སོགས་གསུངས་ཤིང་གསོ་རིག་དར་
བར་མཛད་ནས་སླར་འཕགས་ཡུལ་དུ་ཕེབས། བོད་རྒྱལ་སྲོང་བཙན་སྒམ་པོའི་སྐབས་སུ་རྒྱལ་
ཁབ་གཞན་གྱི་གསོ་རིག་ལ་སློབ་སྦྱོང་དང་བོད་རང་གི་སྔར་གྱི་ལག་ལེན་ཉམས་མྱོང་རྣམས་ཕྱོགས་
གཅིག་ཏུ་བསྡེབས་པ་མི་འཇིགས་པའི་མཚོན་ཆ་བྱ་བ་བརྩམས་པ་བོད་མི་རིགས་རང་ཉིད་ཀྱི་གསོ་
བ་རིག་པའི་གཞུང་ལུགས་སྔ་ཤོས་ཀྱི་གྲས་ཡིན། ཆོས་རྒྱལ་ཁྲི་སྲོང་ལྡེའུ་བཙན་གྱི་སྐུ་དུས་སུ་སྔར་
ལས་ལྷག་པའི་སྒོ་ནས་ཕྱི་ཕྱོགས་སུ་འབྲེལ་བ་བཙུགས། རྒྱ་གར་ནག་དང་བལ་ཡུལ་སོགས་ནས་
༣ 7t



དཔྱད་རྩོམ་གཅེས་བཏུས།
མཁས་པ་མང་བོ་གདན་དྲངས། བསམ་ཡས་གཙུག་ལག་ཁང་བཞེངས། སད་མི་མི་བདུན་སོགས་
མཁས་པ་མང་བོ་གསོ་སྐྱོང་གནང་། ཕྱི་ནང་གི་མཁས་པ་མང་བོ་ཞལ་འཛོམས་ཤིང་དཔྱད་བསྡུར་
བྱས་པ་བརྒྱུད། འཛམ་གླིང་གོ་ལ་ཟླུམ་པོའི་ཡང་རྩེའི་མིའི་ལུས་ཁམས་དང་མཐུན་པའི་གསོ་དཔྱད་
ཀྱི་གཞུང་རིན་ཆེན་སྤུངས་བ་ཞེས་པ་བརྩམས། གཞན་སློབ་དཔོན་བེ་རོ་ཙ་ནས་བརྩམས་པའི་གསོ་
དཔྱད་སྔོའི་མན་ངག་སྔོ་འབུམ་སོགས་ཡོད། ཁྱད་པར་དུ་སྨན་པའི་རྒྱལ་བོ་གཡུ་ཐོག་རྙིང་མ་ཡོན་
ཏན་མགོན་པོ་མཆོག་གིས་འཕགས་བོད་ཀྱི་ཡུལ་གྲུ་དུ་མར་ཞབས་ཀྱིས་བཅགས་ཏེ་བོད་མིའི་གསོ་
བཅོས་ཉམས་མྱོང་དང་། རང་གིས་ནད་པའི་དོན་རྒྱ་ཆེན་པོ་མཛད་པའི་ཟབ་རྒྱུད་མན་ངག་དང་ནད་
ཐོག་གི་ཉམས་མྱོང་བཟང་བོའི་རྨང་གཞིའི་སྟེང་རྒྱལ་ཁབ་གཞན་གྱི་གསོ་རིག་གི་ཉིང་བཅུད་རྣམས་
ངོ་མཚར་ཆེ་བའི་ཁྱད་ཆོས་ཀུན་བསྡུ་ལེན་མཛད་པ་ཡིན་ལ། བོད་སྔ་རབས་ནས་བརྒྱུད་པའི་གསོ་
རིག་གི་གཞུང་ལས་གདམས་ངག་ཉམས་མྱོང་ཐུན་མིན་གྱི་ཁྱད་ཆོས་ལྡན་པ་དག་གིས་ཟུར་བརྒྱན་
ཏེ། བདུད་རྩི་སྙིང་བོ་གསང་བ་མན་ངག་གི་རྒྱུད། ཅེས་བ་འདི་རྩོམ་སྒྲིག་མཛད། སློབ་དཔོན་པད་
མའི་ཞལ་ནས། འཚོ་བའི་སྲོག་སྐྱོབ་བླ་ན་མེད་པ་ཚིག་ཉུང་དོན་རྒྱས་ཀྱི་རྒྱུད་ཡིད་བཞིན་ནོར་བུ་
འདི་ད་ལྟ་སྤེལ་བའི་དུས་ལ་མ་བབས། འདོད་ལྷའི་ཞག་གསུམ་ཀྱི་རང་གཏེར་དུ་སྦས་ཤིག་ཅེས་
གསུངས་བ་ལྟར། བསམ་ཡས་སུ་དབུ་རྩེའི་བར་ཁང་ཀ་བ་བུམ་པ་ཅན་ལ་གཏེར་དུ་སྦས། ཆོས་
སྐྱོང་ཞང་བློན་རྡོ་རྗེ་བདུད་འདུལ་དང་ཆོས་བདག་ཡོད་ཏན་གྱི་རྒྱལ་བོ་ཤིང་བྱ་ཅན་ལས་བྱེད་ཤན་པ་
ཧབ་སེ་མྱུར་མགྱོགས་ཅེ་སྤྱང་མདོག་དམར་གསུམ་ལ་གཏད། རྒྱལ་བོ་ཁྲི་སྲོང་ལྡེའུ་བཙན་གྱིས་
མ་འོངས་པ་ན་ལས་དང་སྐལ་བ་ལྡན་པས་གཏེར་ནས་ཕྱུངས་སྟེ་འགྲོ་ཕན་དཔག་མེད་བྱེད་པར་ཤོག་
ཅིག་ཅེས་སྨོན་ལམ་བཏབ་པོ། རྗེ་གཡུ་ཐོག་པ་ཉིད་དགུང་ལོ་ལྔ་བཅུ་ལ་ཕེབས་པའི་སྐབས་སུ་ཀོང་
བོ་སྨན་ལུང་དུ་ཕེབས་ཏེ། དེར་སྨན་གྱི་གྲོང་ཁྱེར་ལྟ་ན་སྡུག་ཅེས་བྱ་བའི་སྨན་པའི་སློབ་གྲྭ་ཞིག་ཕྱག་
བཏབ། ཀོང་བོ་བདེ་དཔལ་གྱིས་ཞུས་དོན་ལྟར་སློབ་མ་རྣམས་གྱི་དོན་དུ་བདུད་རྩིའི་སྙིང་བོ་གསང་
བ་མན་ངག་གི་རྒྱུད་ཀྱི་ནང་དོན་ལྟར་བུ་དོན་མ་ཞེས་པའི་གཞུང་ངམ་སློབ་དེབ་དེ་རྩོམ་སྒྲིག་གནང་།
སྨན་རྩིས་གཉིས་ལྡན་གྱི་རྒྱུད་འཛིན་པ་མང་བོ་གསོ་སྐྱོང་མཛད། གསོ་དཔྱད་ཀྱི་བསྟན་པ་རྒྱ་ཆེར་
སྤེལ། སློབ་མ་སོ་སོའི་སྦྱངས་འབྲས་ལ་གཞིགས་ཏེ། སྨན་པ་འབུམ་རམས་པ་དང་། སྨན་པ་རབ་
76



གངས་ལྗོངས་ཤེས་རིག་ནོར་བུའི་སློབ་གླིང་།
འབྱམས་པ། སྨན་པ་དཀའ་བཅུ་བ། སྨན་པ་བསྡུས་ར་བཅས་ལག་རྩལ་ཤེས་ཡོན་གྱི་རིམ་པ་བཞི་
ཕྱེ་ནས་སོ་སོའི་མཚན་གནང་རྒྱུའི་གཏན་འབེབས་མཛད། སྨན་པ་འབུམ་རམས་པ་བྱ་བའི་གཞུང་
ཚད་ནི། དཔལ་ལྡན་རྒྱུད་གཞི་རྩ་འགྲེལ། ཆ་ལག་ཁ་སྐོང་། མདོ་བྱང་། ཕྱོགས་རིགས་ཀྱིས་སྨན་
པ་དགུས་བསྒྱུར་
ས་བསྒྱུར་བའི་གསོ་དཔྱད་ཀྱི་དཔེ་རྣམས་དང་། བོད་ཀྱི་སྨན་པ་མཁས་པ་མི་དགུས་མཛད་
པའི་དཔེ་རྣམས་དང་། འཕགས་པ་ཀླུ་སྒྲུབ་ཀྱིསམཛད་པའི་བསྟན་བཅོས་སོ་མ་ར་ཛ། ཨོ་རྒྱན་རིན་
པོ་ཆེས་མཛད་པའི་བདུད་རྩི་བུམ་པ། སློབ་དཔོན་དཔའ་བོས་མཛད་པའི་ཡན་ལག་བརྒྱད་པའི་
སྙིང་བོ་བསྡུས་པ། དྲང་སྲོང་དཔལ་ལྡན་ཕྲེང་བས་མཛད་པའི་དྲང་སྲོང་སྙན་བརྒྱུད། ཁ་ཆེ་པཎ་ཊི་
ཏ་ཟླ་བ་མངོན་དགས་མཛད་པའི་ཚིག་དོན་ཟླ་ཟེར་སོགས་ཀྱི་རྩ་འགྲེལ། ཁ་སྐོང་ཆ་ལག་རྣམས་བློ་
ལ་ཐོན་ཞིང་། དེ་དག་གི་དོན་ལག་ལེན་དུ་བསྒྲིལ་ཤེས་བ་ལ་བྱའོ། སྨན་པ་རབས་འབྱམས་པའི་
གཞུང་ཚད་ནི། རྒྱུད་བཞི་རྩ་འགྲེལ། ཆ་ལག་ཁ་སྐོང་། མདོ་བྱང་། བོད་ཀྱི་མི་དགུས་མཛད་པའི་
གདམས་པ་དང་། བསྟན་བཅོས་སོ་མ་ར་ཛ། བདུད་རྩི་བུམ་པ་རྩ་འགྲེལ། ཆ་ལག་དང་བཅས་པ་ལ་
བྱའོ། །སྨན་པ་དཀའ་བཅུ་བའི་གཞུང་ཚད་ནི། རྒྱུད་བཞི་རྩ་འགྲེལ། ཆ་ལག་ཁ་སྐོང་། མདོ་བྱང་
དང་བཅས་པ་ལ་བྱའོ། །སྨན་པ་བསྡུས་ར་བའི་གཞུང་ཚད་ནི། རྩ་བཤད་ཕྱི་གསུམ་རྩ་འགྲེལ། ཆ་
ལག་ཁ་སྐོང་
། མདོ་བྱང་དང་བཅས་པ་ལའོ། །སྨན་པ་འབུམ་རམས་པ་སོགས་ཀྱི་མཚན་སྙན་གནང་
བའི་སྲོལ་འདི་གཡུ་ཐོག་རྙིང་མའི་སྐུ་དུས་སུ་བྱུང་ཚུལ་རྣམ་ཐར་དུ་གསལ་མོད། སྐབས་དེའི་གཞུང་
ཚ ད་ནི་འདི་ལྟར་ཨེ་ཡིན་ནམ་སྙམ་སྟེ་ཅིའི་ཕྱིར་ཞེ་ན། སློབ་དཔོན་དཔའ་བོས་མཛད་པོའི་སྙིང་བོ་
བསྡུས་བ་དང་། ཁ་ཆེ་པཎ་ཊི་ཏ་ཟླ་བ་མངོན་དགས་མཛད་པའི་ཡན་ལག་བརྒྱད་པའི་འགྲེལ་བ་ཟླ་
ཟེར་གཉིས་ནི་བོད་ཆོས་རྒྱལ་གྱི་གདུང་རྒྱུད་ལྷ་བླ་མ་ཡེ་ཤེས་འོད་དང་། བྱང་ཆུབ་འོད་གཉིས་ཀྱི་སྐུ་
དུས་སུ་ལོ་ཆེན་རིན་ཆེན་བཟང་བོས་བསྒྱུར་བར་ཆོས་འབྱུང་ཐམས་ཅད་བཞེད་པ་མཐུན་པས་གཞུང་
ཚད་འདིའི་སྔ་ཕྱི་ལ་བལྟས་ན་གཡུ་ཐོག་གསར་མ་ཡོན་ཏན་མགོན་པོའི་སྐུ་དུས་སུ་ཡིན་པར་མངོན་
ལ། ཡང་ན་གཡུ་ཐོག་རྙིང་མའི་སྐུ་དུས་སུ་གཏན་ཁེལ་བྱས་པའི་གཞུང་ཚད་ལ་གཡུ་ཐོག་གསར་
མས་ལེགས་བཅོས་གནང་སྟེ་ཁ་བསབས་པ་ཡིན་ཞེས་བཤད་ན་ལེགས་པར་བདག་གིས་སེམས་སོ། །
དེ་ནས་མི་ལོ་བརྒྱ་དང་ལྔ་བཅུ་ན་སྨན་སྲུང་ཞང་བློན་རྡོ་རྗེ་བདུད་འདུལ་གྱི་ལུང་བསྟན་ལྟར་གཏེར་
377



དཔྱད་རྩོམ་གཅེས་བཏུས།
སྟོན་གྲྭ་མངོན་དབང་ཕྱུག་འབར་གྱིས་བསམ་ཡས་ཀ་བ་བུམ་པ་ཅན་ནས་བདུད་རྩི་སྙིང་བོ་གསང་བ་
མན་ངག་གི་རྒྱུད་ཀྱི་དཔེ་ཆ་གཏེར་ནས་བཏོན། གནས་བརྟན་དར་མ་གྲགས་པའམ་དབུས་པ་དར་
གྲགས་ལ་ཆིག་བརྒྱུད་དུ་གནང་། དེས་རོག་སྟོན་དཀོན་མཆོག་སྐྱབས་ལ་གནང་། འདི་དང་དུས་
མཉམ་དུ་གཡུ་ཐོག་རྙིང་མ་ཉིད་བསམ་བཞིན་དུ་སྲིད་བཟུང་བ་གཡུ་ཐོག་གསར་མ་ཡོན་ཏན་མགོན་
པོ་ཉིད་བྱུང་ཞིང་
། ཁོང་ཉིད་ཆུང་དུས་བག་ཆག་སད་པས་དགུང་ལོ་གསུམ་ཙམ་ནའང་རྩ་ཆུ་བརྟག་
པ་དང་སྔོ་སྨན་སོགས་ངོས་འཛིན་མཛད་པའི་ངོ་མཚར་བའི་གནས་སུ་བྱེད། དགུང་ལོ་བརྒྱད་ནས་
རིག་པའི་གནས་ཐམས་ཅད་དང་ཁྱད་པར་གསོ་བ་རིག་པའི་གཞུང་མ ན་ངག་དང་བཅས་པ་ལ་སྦྱང་
བ་ཕུལ་དུ་ཕྱིན་པ་བྱས། སྔ་ཕྱིར་རྒྱ་གར་ལ་ལན་དྲུག་ཕེབས་པ་དང་གསོ་བ་རིག་པ་ལ་གཞན་དྲིང་
མི་འཇོག་པའི་མཁྱེན་པ་རྒྱས། སྐབས་དེར་རོག་སྟོན་དཀོན་མཆོག་སྐྱབས་ཀྱི་ཞབས་སྔར་འབམ་
གྱིས་སྙུང་བ་གཡུ་ཐོག་པས་བཅོས་པའི་དྲིན་གཟོ་རུ་དགོངས་ཏེ་གཡུ་ཐོག་རྙིང་མ་ནས་བརྒྱུད་པའི་
བདུད་རྩི་སྙིང་བོ་གསང་བ་མན་ངག་གི་རྒྱུད་ཅེས་པ་ཁོང་ལ་མངའ་བ་རྗེ་གཡུ་ཐོག་པ་ལ་ཕུལ། གཡུ་
ཐོག་གསར་མ་ཡོན་ཏན་མགོན་པོ་མཆོག་གིས་བདུད་རྩི་སྙིང་བོ་གསང་བ་མན་ངག་གི་རྒྱུད་དེ་ཉིད་
རྩ་བར་བཟུང་། མི་རབས་བཅུ་གསུམ་བར་དུ་བརྒྱུད་པའི་ལག་ལེན་མན་ངག་གིས་ཟུར་བརྒྱན་
ཏེ། ཡུལ་དུས་གནས་སྐབས་དང་བསྟུན་ནས་ཁ་སྣོན་དག་བཅོས་སོགས་ཅི་རིགས་མཛད་དེ་བོད་
ཀྱི་གསོ་བ་རིག་པའི་གཞུང་དང་ལག་ལེན་ཆ་ཚང་བ་ཞིག་རྩོམ་པ་ལ་ཐུགས་མངོན་པར་ཕྱོགས་པའི་
ཚེ། བདེ་གཤེགས་སྨན་གྱི་བླ་མས་དངོས་སུ་ཞལ་གཟིགས་ལུང་བསྟན་ནས་སྤྲུལ་པའི་དྲང་སྲོང་རིག་
པའི་ཡེ་ཤེས་དང་
། ཡིད་ལས་སྐྱེས་ཀྱིས་ཞུ་བ་དང་ཞུ་ལན་གྱི་ཚུལ་དུ་རྒྱུད་བཞི་ཡོངས་སུ་རྫོགས་
པ་གསུངས་པ་དག་པའི་གཟིགས་པ་ལྟར་ཡན་ལག་བརྒྱད་ཀྱི་བདག་ཉིད་ཅན་བཀའ་དངོས་དང་ཁྱད་
མེད་པའི་བདུད་རྩི་སྙིང་བོ་ཡན་ལག་བརྒྱད་པ་གསང་བ་མན་ངག་གི་རྒྱུད་ཅེས་པའི་དཔལ་ལྡན་གསོ་
བ་རིག་པའི་དོན་གྱི་གནད་བསྡུས་པའི་ས་བོན་ལྟ་བུ་རྩ་བ་ཐུགས་རྒྱུད་དང་། དེ་དག་གི་དོན་མ་ལུས་
པའི་རང་བཞིན་རྒྱས་པར་ཡལ་འདབ་ཀྱི་ཚུལ་དུ་བཤད་པ་སྐུ་ཡི་བཤད་རྒྱུད་དང་། དེ་རྣམས་ཀྱི་གྲུབ་
དོན་ལག་ཏུ་བླང་བྱའི་རིམ་པ་ཤིན་ཏུ་རྒྱས་པ་མེ་ཏོག་གི་ཚུལ་ཏུ་བཤད་པ་མན་ངག་ཡོན་ཏན་རྒྱུད།
དེའི་ཡང་ཟབ་ཀྱི་གནད་རྟོགས་སླ་ཞིང་རྒྱས་བསྡུས་འཚམ་པ་འབྲས་བུའི་ཚུལ་དུ་མཐའ་མར་བཤད་
178



གངས་ལྗོངས་ཤེས་རིག་ནོར་བུའི་སློབ་གླིང་།
པ་ཕྱི་མ་འཕྲིན་ལས་རྒྱུད་དེ་གསོ་རིག་རྒྱུད་བཞི་སླར་ཡང་གསར་དུ་ལེགས་བསྒྲིགས་མཛད་དེ། ཕྱི་
རབས་འགྲོ་བའི་དོན་དུ་ཆིག་རྒྱུད་ཀྱི་བཀའ་རྒྱ་བཀྲོལ་ཏེ་ལུས་ཅན་ཀུན་གྱི་སྤྱི་ནོར་དུ་སྤེལ་བས་གསོ་
རིག་གི་བྱ་བཞག་གོང་ནས་གོང་འཕེལ་དུ་འགྲོ་བར་བྱས་རྗེས་རླབས་ཆེན་ཞིག་བཞག་ཡོད་ལ། འདི་
འཆར་སྤེལ་གནང་ནས་ད་ལྟའི་བར་ལོ་བརྒྱད་བརྒྱ་ལྷག་སོང་ངོ་། །སྐབས་དེའི་དུས་སུ་འཛམ་གླིང་
དུ་དར་བའི་གསོ་རིག་ཆེན་པོ་རྒྱ་གར་གྱི་གསོ་རིག་དང་། རྒྱ་ནག་གི་གསོ་རིག ཤིས་ལ་ཡི་གསོ་
རིག བོད་ཀྱི་གསོ་རིག་དང་བཅས་བཞི་ཡོད་པ་ལས། བོད་ཀྱི་གསོ་བ་རིག་པ་ནི་བསྲེགས་བཅད་
བརྡར་བའི་གསེར་བཞིན་དུ་སྐྱོན་དང་ལྷད་མ་ཞུགས་པས། རིག་པའི་གཞུང་ལུགས་དང་། ནད་ཐོག་
ལག་ལེན་གང་གི་ཆ་ནས་ཁ་ཚང་ཞིང་རྒྱ་ཆེ་ལ་གཏིང་ཟབ་པ་སོགས་ཁྱད་ཆོས་དུ་མས་ཕྱུག་པའི་
ཆེས་སྔོན་ཐོན་གྱི་གསོ་རིག་ཉག་གཅིག་དེ་ཡིན། དཔེར་ན་དུས་དེ་ཙམ་ནས་བོད་ཀྱི་གསོ་དཔྱད་
པ་མཁས་པ་ཚོས་མི་ཡི་ལུས་ཀྱི་ཕྱི་ནང་བར་གསུམ་གྱི་གྲུབ་ཆ་ཕྲ་རགས་ཐམས་ཅད་ཀྱི་དབྱེ་བའི་
རྣམ་གྲངས་དང་། ངོ་བོ་ངེས་ཚིག་སོ་སོའི་བྱེད་ལས། ཕན་ཚུན་གྱི་འབྲེལ་བ་དང་སོ་སོའི་ལྡང་ཚད།
གཉན་པའི་གནད་དང་། འཕེལ་ཟད་ཀྱི་ཁྱད་པར་སོགས་ཀྱི་གནས་ལུགས་ཕལ་ཆེར་ཆ་ཚང་བར་
རྟོགས་ཤིང་ཡིག་ཆར་འཁོད་པ་དེ་ལྟ་བུར་མཚོན་ནའང་། ད་ལྟ་འཛམ་གླིང་སྤྱི་ཚོགས་སྤྱི་ཡི་འཕེལ་
རྒྱས་ཤིན་ཏུ་ཆེ་ལ། ཁྱད་པར་ཚན་རིག་དང་། བཟོ་ལས་ལག་རྩལ་གྱི་འཕེལ་རྒྱས་ཆེ་བའི་དུས་
རབས་འདི་ལྟ་བུར་ཡང་། ཚན་རིག་གི་ཤེས་བྱ་དང་། ཆེས་སྔོན་ཐོན་གྱི་ཚན་རིག་གི་ལག་ཆ་སྤྱད་
དེ་བརྟག་དཔྱད་དང་། དབྱེ་ཞིབ་ཐེངས་མང་བྱས་པ་ལས་བྱུང་བའི་མཇུག་བསྡོམས་ངོས་འཛིན་བྱས་
པ་དང་ཕལ་ཆེར་སྒོ་མཐུན་པ་མ་ཟད། ད་དུང་དེ་དག་ལས་ཁྱད་པར་ཏུ་འཕགས་ཤིང་། རིན་ཐང་ཧ་
ཅང་ཆེ་བའི་རིག་པའང་མང་པོ་ཡོད་དོ། །དེ་ལྟ་བུའི་ཕུན་སུམ་ཚོགས་པའི་དཔལ་དང་ལྡན་པའི་བོད་
ཀྱི་གསོ་བ་རིག་པ་འདི་ནི་མེས་པོ་གོང་མ་རྣམས་ཀྱི་དཀའ་སྤྱད་འབད་བརྩོན་དང་། ལྷན་སྐྱེས་དང་
སྦྱངས་སྟོབས་ཀྱི་རྣམ་དཔྱོད་དྭངས་མོ་ལས་འཁྲུངས་བའི་ཡིད་བཞིན་གྱི་ནོར་བུ་བསམ་འཕེལ་དབང་
གི་རྒྱལ་བོ་ལྟ་བུ་ཡིན་པས། རང་ཅག་ཚེ་ཡི་རིག་བྱེད་འཛིན་པ་རྣམས་ཀྱིས་སྙིང་སྟོབས་ཞུམ་མེད་
དང་ལྷག་བསམ་ཟོལ་མེད་ཀྱི་ངང་ནས་བོད་ཀྱི་གནས་ལྔ་རིག་པའི་ཡ་གྱལ་གསོ་བ་རིག་པའི་གཞུང་
ལུགས་འདི་ཉིད་རང་དགར་ཡལ་བར་མ་འདོར་པར་གཅེས་པར་ཟུངས་ཤིག་ཅེས་སྨྲ་བར་བྱའོ། །
179



དཔྱད་རྩོམ་གཅེས་བཏུས།
རྣམ་དཔྱོད་བློ་གྲོས་ཁབ་མིག་དོག་ཆེ་བས། །
དཔྱད་གསུམ་དག་པའི་དར་སྐུད་ཤོང་མིན་ཡང་། །
ལྷག་བསམ་བཟང་བོས་གསོ་དཔྱད་རིག་པ་མཆོག །
ཅེས་པར་བཟུང་ཞེས་སྨྲ་ལ་འགལ་ཅི་ཡོད། །
རྩོམ་པ་བོ། ནག་བཟའ་འཇམ་དབྱངས་ཀླུ་སྒྲུབ།
སྐབས་གཉིས་པའི་མཐར་ཕྱིན་སློབ་མ།
ད་ལྟ་རང་ས་གནས་སུ་བོད་ཀྱི་གསོ་རིག་ལག་ལེན་བྱེད་བཞིན་ཡོད།
180



གངས་ལྗོངས་ཤེས་རིག་ནོར་བུའི་སློབ་གླིང་།
ཟླ་འཛིན།
འཇམ་དབྱངས་བསྟན་འཛིན།
(འབའ་རྫོང)
… ..…་， ，་་་་་་་་་..， ，，，：： ， ：： ，་，，，་，་，་，་，་，：་，་;，：：་： ，་ ：་，，་་： ，་ ， ，，，་ ：： ……་， ， ，，，，
མཐའ་དག་འགྲོ་བའི་སྐྱབས་གཅིག་ཟས་གཙང་སྲས། །
ཐུན་མཚམས་ལང་ཚོས་སྒེག་པ་སྨྲ་བའི་རྒྱལ། །
ཟླ་གཞོན་འཛུམ་དཀར་རྒྱས་བའི་སྒྲ་ལྡན་མས། །
སྐྱེ་རྒུའི་སྙིང་ལ་དགེ་ལེགས་ཆར་དུ་སྙིལ། །
མཁྱེན་རབ་ཉི་མ་འབར་བའི་ཟུར་རེས་ཀྱང་། །
མཐའ་དག་ཤེས་བྱའི་དེ་ཉིད་གསལ་གཟིགས་ཤིང་། །
སྣ་ཚོགས་ཐབས་ཀྱི་རོལ་བ་འབྱམས་ཀླས་པས། །
འགྲོ་ཁམས་རྒྱ་མཚོ་སྐྱོང་བ་གང་དེར་འདུད། །
རྒྱ་བོད་རྩིས་རིག་དུམ་བུ་བཅུ་གཉིས་ཁྱོན། །
བློ་ཆུང་སེའུ་བཅུ་བའི་གོམ་འགྲོས་ཀྱིས། །
འགོང་མིན་དེ་ལྟ་ན་ཡང་ཆ་ཤས་ཙམ། །
གསལ་པོར་སྨྲ་ལ་འགལ་བའི་ཆ་ཅི་ཡོད། །
དེ་ཡང་རབ་བྱུང་བཅུ་བདུན་བའི་ལྕགས་མོ་སྦྲུལ་གྱི་ལོའི་ཟླ་ལྔ་བའི་ཚེས་༡༥ (སྤྱི་ལོ་
181



དཔྱད་རྩོམ་གཅེས་བཏུས།
༢༠༠༡ལོའི་ཟླ་བདུན་པའི་ཚེས་ལྔ་རེས་གཟའ་ཕུར་བུ། རྒྱུ་སྐར་ཆུ་སྨད། སྲོད་འཁོར་ཕག་གི་སྔ་ཆ་
སྟེ་པེ་ཅིང་ཆུ་ཚོད་འཁོར་ལོ་༢༡སྐར་མ་༢༥ཐོག་བྱང་ཤར་ཤར་རེའི་ཕྱོགས་ནས་ཟླ་བ་སྒྲིབ་འགོ་རྩོམ་
ཞིང༌། ཆུ་ཚོད་༢༢སྐར་མ་༥༦ཐོག་ཟླ་བའི་བཅུ་ཆ་༦སྲང་༥ཙམ་བསྒྲིབས་ཤིང་ཁ་དོག་སྔོན་པོར་སྣང་།
ཆུ་ཚོད་༢༤དང་སྐར་མ་༢༨སྟེང་ཟླ་བ་ཡོངས་སུ་གྲོལ་ཏེ་རྒྱུ་སྐར་ཆུ་སྟོད་དང་ལྷན་ཅིག་དགོང་སྔོན་
དབྱིངས་སུ་དཀར་གསལ་རང་མདངས་ངོམ་པར་འགྱུར་བས་གཟིགས་པར་འཚལ། སྤྱིར་བོད་ཀྱི་
རྩིས་གཞུང་རྒྱ་མཚོ་ལྟ་བུར་མཚོན་ན་ཉི་ཟླ་གཟའ་འཛིན་ལ་བརྟག་ཐབས་འདི་ནི་ཆ་ཤས་ཙམ་ཞིག་
ཡིན་མོད། སྣ་ཚོགས་འཕྲུལ་ཆས་ལ་བརྟེན་པའི་དེང་གི་གནམ་རིག་སྨྲ་བ་ཚོ་དང་། བོད་རང་ས་ན་
མཁས་བར་རློམ་ཞིང་མོ་རྩིས་སོགས་རྨོངས་དད་དུ་སྨྲ་བའི་ཉི་ཚེའི་རྟོག་གེ་བ་ཁ་ཅིག་ལ། ས་གཞུང་
ཆུང་ཆུང་དང་རྩིས་ཐུར་ཕྲ་མོ་ཙམ་ལ་བརྟེན་ཏེ་འབྱུང་འགྱུར་ལུང་དུ་སྟོན་ཐུབ་པའི་གཞུང་ལུགས་
འདིའི་ཐུན་མིན་ཁྱད་ཆོས་ཟུར་ཙམ་ངོ་སྤྱོད་པ་ལ་མཁོ་གལ་ཆེ་བར་མཐོང་ངོ་། །ཁྱད་པར་ཟླ་བ་
གཟའ་འཛིན་གྱི་ཉིན་འདིར་དགེ་སྡིག་གང་བྱས་ཀྱང་བྱེ་བ་བདུན་འགྱུར་དུ་འགྲོ་བར་ཉི་ཟླའི་མདོ་ལ་
སོགས་པ་རྒྱལ་བའི་གསུང་རབ་མཐའ་ཡས་པ་ན་གསལ་བར་བསྟན་པས་ཁ་བཏོན་དགེ་སྦྱོར། ཕྱག་
མཆོད་སྐོར་བ་སོགས་ལ་གཅིག་ཏུ་བརྩོན་ཞིང་སྡིག་ལས་གང་ཡིན་ལ་དུག་བཞིན་འཛེམ་པ་གནད་དུ་
ཆེའོ་ཞེས་དད་ལྡན་འགྲོ་བ་སྤྱི་ལ་བྱ་བཏང་བ་ལེགས་སོ། །
རོ་རྐྱང་རླུང་གི་གནད་ལ་དབང་འབྱོར་ཕྱིར། །རིམ་གཉིས་རྣལ་འབྱོར་སྒོམ་ལ་མི་སྤྲོ་ཡང་། །
འབྲི་བསུབ་རི་མོ་ཙམ་གྱི་ཚེགས་ཆུང་ངུས། །ལྐོག་གྱུར་ལུང་དུ་སྟོན་ལ་མི་མཚར་རམ། །གངས་
ཅན་གཙུག་ལག་མཁའ་ལྟར་ཕ་མཐའ་ཡས། །དཀར་ནག་རྩིས་རིག་རྒྱ་མཚོའི་གཏིང་ལས་ཟབ། །
འོན་ཀྱང་རབ་ཕྲ་སྐྲ་རྩེའི་ཐིགས་པ་ཙམ། །རྟོགས་འདི་སྐལ་བ་རབ་ཀྱི་མཐར་སོན་སྙམ། །ཚུལ་འདི་
མཁས་པར་གཟིགས་མོར་མི་ཆེ་ཡང་། །ཐོས་ཉུང་རབ་རིབ་ནད་ཀྱིས་མིག་བསྒྲིབས་པས། །རང་
ཁྱིམ་གཏེར་གྱིས་གང་བ་མ་མཐོང་བ། །བླུན་པོ་དེ་དག་ངོ་མཚར་སྐྱེད་ཕྱིར་བྲིས། །
རྩོམ་པ་བོ། | འཇམ་དབྱངས་བསྟན་འཛིན།
སྐབས་གསུམ་པའི་མཐར་ཕྱིན་སློབ་མ། རྩོམ་འདི་ནི་༢༠༠༡ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མུ་མཐུད་དུ་སློབ་གཉེར་བྱེད་བཞིན་ཡོད།
182



གངས་ལྗོངས་ཤེས་རིག་ནོར་བུའི་སློབ་གླིང་།
ཐང་ག་བཞེངས་སྐབས་བསམ་གཞིགས་བྱེད་དགོས་པའི་
སྐོར་འགའ་བཤད་པ།
བློ་བཟང་ཤེས་རབ།
(རེབ་གོང）
རི་མོ་གང་ཞིག་འབྲི་སྦྱོང་བྱེད་སྐབས་ཐོག་དང་པོ་གཙིགས་འཛིན་བྱེད་དགོས་ས་ནི་སྔོན་ལ་
འབྲི་བྱའི་རི་མོ་དེའི་ཆེ་ཆུང་རྣམ་པ་ཁ་དོག་སོགས་ཡིད་ལ་ངེས་པར་བྱེད་དགོས་པ་ནི། དཔེར་ན།
ཐོག་ཁང་མཐོན་པོ་ཞིག་བརྩིགས་དགོས་ཚེ་སྔོན་ལ་འཆར་འགོད་བྱེད་མཁན་དེས་ཁང་བའི་མཐོ་ཚད་
དང་རྒྱ་ཁྱོན་རྣམ་པ་བཀོད་སྒྲིག་ལེགས་པར་བྱས་ནས། བཟོ་བ་ཚོས་དེའི་ཇུས་འགོད་ལྟར་ལས་ཚེ་
སྔོན་གྱི་བཀོད་སྒྲིག་ནང་རང་གི་འདོད་ཐོག་ཏུ་ཁེལ་བའི་སྤུས་དག་ཅིག་འཁྱོངས་སྲིད་ལ་དེ་མིན་པར་
ཇུས་འགོད་ཅི་ཡང་མེད་པར་ལས་ཚེ་ཇི་འདྲ་ཞིག་བྱུང་བ འི་གདེང་ཚོད་ཡོད་དཀའ་བ་སྣང་བཞིན།
རི་མོ་འབྲི་ཚེ་དང་ཐོག་འབྲི་གཞི་དེའི་སྟེང་དུ་གཙོ་བོའི་ཆ་གང་དང་ཕལ་བའི་ཆ་གང་ཡིན་པ། ལྷ་
སྐུ་རེ་རེའི་བཞུགས་སྟངས་དང་ཆེ་ཆུང་ན་བཟའ་གསོལ་སྟངས་རྒྱན་ཆ་འདོགས་ཚུལ་ཞལ་གྱི་རྣམ་
འགྱུར་དང་། གཞན་ཡང་མཐའ་འཁོར་གྱི་བཞུགས་ཁྲི་རྒྱབ་ཡོལ་གྱི་རྣམ་པ། དེ་མིན་ཡུལ་ལྗོངས་
སྣང་བརྙན་སོགས་སོ་སོར་ཞིབ་ཅིང་ཕྲ་བ་བསམ་བློས་བཞེངས་སྐྲུན་བྱས་ཚར་རྗེས་ད་བཟོད་ལག་
ལེན་དངོས་སུ་ཞུགས་ནས། འབྲི་སའི་ཡུལ་དེར་སྔོན་ལ་གཙོ་བོ འི་ཆ་ནས་རིམ་བཞིན་ཕལ་བ་འབྲི་
བར་བྱེད་དགོས་སོ། གང་འབྲི་བའི་སྐབས་སླ་བཅོས་མ་ཡིན་པའི་ཐིག་རྩ་དང་བསྟུན་ནས་སྐྱ་རིས་
འབྲི་སྐབས་ཐེངས་འགའ་ལ་བྲིས་ནས་བྱོན་ལེགས་ཅན་འབྲི་དགོས་ལ། དཔེར་ན་རྒྱལ་བོ་ཞིག་གི་སྐུ་
2 83



དཔྱད་རྩོམ་གཅེས་བཏུས།
གཟིགས་འབྲི་དགོས་ཚེ་བཟོ་བོ་ལ་ལས་མགོ་འབྲི་ཤེས་པ་དང་། ལ་ལས་ལག་པ་འབྲི་ཤེས་པ་དང་
ལ་ལས་རྐང་པ་གཉིས་འབྲི་ཤེས་དང་། གཞན་པས་ལྟོ་བ་འབྲི་ཤེས་པ་ལྟ་བུ་མ་ཡིན་པར་ཆེ་ཆུང་རིང་
ཐུང་སྦོམ་ཕྲ་སོགས་གང་ནས་བལྟས་ཀྱང་དོ་མཉམ་ལ་སྒྲིག་གཞི་་ལེགས་པ་ནང་སེམས་ཀྱི་ཡོན་ཏན་
ཕྱིའི་རྣམ་པའི་སྟེང་ནས་མངོན་ཐུབ་པ་ཞིག་ཅིས་ཀྱང་འབྲི་བར་བྱ་དགོས་སོ། །
སྤྱིར་བཏང་རི་མོ་འབྲི་བའི་དགོས་པ་ནི་རི་མོ་ལ་བརྟེན་ནས་དོན་རྣམས་སྟོན་པའི་ཆེད་དུ་ཡིན་
ལ། བྱེ་བྲག་ལྷ་གང་ཞིག་འབྲི་བ་ནི་བྲི་བྱ་དེའི་སྐུ་བརྙན་མཚོན་པར་བྱེད་པ་ཞིག་ཡིན་པས། དེ་དང་
འདྲ་བ་ཞིག་འབྲི་མ་ཐུབ་ཚེ། བྲི་བྱ་དེ་ཡིན་པ་གཏན་ནས་མཚོན་མི་ཐུབ་པས། རི་མོ་འབྲི་སྦྱོང་བྱེད་
དུས་བལྟ་ས་གང་ཞིག་ལག་ཏུ་སོན་ཡང་གང་ནས་བལྟས་ཀྱང་དེ་དང་ཆ་འདྲ་བ་ཞིག་འབྲི་ཐུབ་བྱུང་ཚེ།
དེ་ལ་བྱང་ཆུབ་པའི་རྟགས་ཡིན་པས། རྣམ་པ་ཇི་འདྲ་ཞིག་འབྲི་དགོས་རུང་དཀའ་ཚེགས་མེད་པར་
འབྲི་ཐུབ་ལ། གནའ་མིའི་ངག་རྒྱུན་དུ འ ང་། འདྲ་བའི་ཕྱིར་ན་དངོས་མ་ཡིན། མི་འདྲ་བའི་ཕྱིར་ན་
དཔེ་མ་ཡིན། ཞེས་པ་ལས་ཧ་ཅང་འདྲ་བོ་ཞིག་ཡོང་དགོས་བ་མཚོན་ཡོད།
རི་མོ་ཚང་མ་འདྲ་བོ་ཞིག་འབྲི་བའི་ཆེད་ཡིན་རུང་། འདྲ་ས་ཞིག་འབྲི་མ་ཐུབ་ཚེ་རི་མོ་བའི་
ལག་རྩལ་གྱིས་མ་འདངས་པ་ལས་གཞན་རྒྱུ་མཚན་ཅི་ཡང་མེད། རི་མོའི་བླ་སྲོག་གང་བྲིས་པ་འདྲ་
ས་དེ་དང་འཁྲུལ་འགྲོ་བ་ཞིག་ཡོང་དགོས་པ་དེ་རེད། འོ་ན་ལྷ་སྐུ་དང་མི་ཕལ་བའི་རྣམ་པའ མ་ཉམས་
འདོན་སྟངས་དུ་མ་ཡོད་པ་ནི་འཆི་མེད་མཛོད་ལས། སྒེག་པ་དཔའ་བ་མི་སྡུག་པ། རྒོད་དང་དྲ ག་
ཤུལ་འཇིགས་སུ་རུང་། སྙིང་རྗེ་རྔམ་དང་ཞི་བ་དགུ། འཆི་མེད་མཛོད་ལས་བརྒྱད་དུ་གསུངས།
ཅེས་གསུངས་པ་ལས། སྒེག་པ་དང་
། དཔའ་བ། མི་སྡུག་པ་གསུམ་ནི་ལུས་ཀྱི་ཉམས་དང་
། དྲག་
ཤུལ་དང་། འཇིགས་སུ་རུང་བ་གསུམ་ནི་ངག་གི་ཉམས། སྙིང་རྗེདང་། རྔམ་པ། ཞི་བ་གསུམ་
ནི་ཡིད་ཀྱི་ཉམས་སུ་གཏོགས་སོང་། དེ་དག་ལས་བཟོ་བོས་བསྒྲུབ་དུ་རུང་བ་རྣམས་ལྡན་པར་བྱའོ་
ཞེས་གསུངས་པ་ལ། ཁ་ཅིག་གཟུགས་བཟོའི་བཟོ་བོས་སྒྲུབ་ཏུ་རུང་བ་ནི། ལུས་དང་ཡན་ལག་གི་
སྟངས་སྟབས་ཙམ་ཡིན་པར་བཤད་ཀྱང་། ཞིབ་ཏུ་བསམས་ན། ལུས་ཀྱི་ཉམས་དང་སྟངས་སྟབས་
ནི་ཞི་རྒྱས་དབང་དྲག་གི་ལས་ངེས་ཅན་ཞིག་གི་མཚོན་བྱ་ཡིད་ལ་བྱེད་པ་ལས་བྱུང་ཞིང་ལུས་བཟོ་
བོས་གང་བྱས་པའི་གཟུགས་བརྙན་དང་ཉམས་འགྱུར་དེ་སེམས་དང་བྲལ་བའི་ཕྱིའི་གཟུགས་ཀྱི་རྣམ་
194



གངས་ལྗོངས་ཤེས་རིག་ནོར་བུའི་སློབ་གླིང་།
པ་དང་སྟངས་སྟབས་ཁོ་ན་ཙམ་མཚོན་ནོ་ཞེས་བཤད་ན་སྐྱོན་ཅན་དུ་འགྱུར་སྙམ་ཏེ། དཔེར་ན་མི་
ཞིག་ལ་ཚིག་བཟང་ངན་ཙམ་གྱིས་ངོ་གདོང་གི་རྣམ་པ་འགྱུར་འགྲོ་བ་དང་། ངོ་གདོང་དེ་ལས་ནང་
སེམས་ཀྱི་ཚོར་བའི་བདེ་སྡུག་ཤེས་པ་བཞིན་དུ། དེ་བཞིན་དུ་ངག་ཀྱང་ཡིད་ལས་འབྱུང་བས་ལུས་
ངག་ཡིད་གསུམ་གྱི་ཉམས་ཐམས་ཅད་ཀྱི་རྩ་བ་སེམས་ལས་མ་འདས་མོད། རི་མོ་བས་གཟུགས་
འབྲི་བཞེངས་བྱེད་དུ་རུང་བའི་ཕྱིའི་ཉམས་འགྱུར་རི་མོ འི་ལམ་ལས་ནང་སེམས་ཀྱི་ཚོར་བ་མཚོན་
པར་བྱེད་ཐུབ་པ་གནད་དུ་ཆེའོ། །
དེ་བས་ལྷ་ཞི་བའི་སྐོར་ཐུགས་བྱམས་བརྩེས་བྱུར་བུར་གཏམས་པས་ཕྱིའི་ལུས་ཀྱི་རྣམ་པ་
ཞལ་གྱི་དཀྱིལ་འཁོར་ཞི་ཞིང་འཛུམ་པའི་རྣམ་པ། སྐུ་མདོག་དྭངས་ཤིང་གསལ་བ། བཞུགས་སྟེ་
ངས་ལྷོད་ཀྱིས་བཞུགས་པ། བརྩེ་བའི་སྤྱན་གྱིས་གཟིགས་པ། སྐུ་ལས་འོད་ཟེར་འཕྲོ་བ། བཞུགས་
ཁྲི་པད་ཟླའི་གདན་ལ་བཞུགས་པ། ནམ་མཁའི་དབྱིངས་རིམ་ནས་ལྷ་དང་ལྷ་མོས་མེ་ཏོག་གི་ཆར་
འབེབ་པ། མཐའ་འཁོར་དུ་གང་ལ་གང་མཚམས་ཀྱི་ཉམས་དགའ་བའི་ཁོ་ར་ཁོར་ཡུག་ཏུ་ཀུན་དུ་ལྷོད་
ཀྱི་ཉམས་ཆགས་པ་ཞིག་འབྲི་བཞེངས་བྱེད་རྒྱུ་གལ་ཆེའོ། །
ལྷ་དྲག་པོའི་རིགས་ནི། བསྟན་དགྲ་སྡུག་པ་ཅན་ཐམས་ཅད་ཚར་གཅོད་ཕྱིར་དྲག་པའི་སྐུར་
བཞེངས་པ། ཞལ་གྱི་དབྱིབས་ཟླུམ་པོ་དང་གྲུ་བཞི། སྤྱན་སྡང་མིག་ཏུ་བགྲད་པ། ཁ་གདངས་
ཤིང་མཆེ་བ་གཙིགས་པ། སྨིན་མ་དང་སྨ་ར་མེ་ལྟར་འ བ ར་བ། ལྗགས་འདྲིལ་བ་དབུ་སྐྲ་གྱེན་དུ་
བརྗེས་པ། དབུ་ལ་ཐོད་སྐམ་གྱིས་བརྒྱན་པ། ཁ་ནས་ཁྲག་འཛག་པའི་མགོ་རློན་གྱིས་དོ་ཤལ་བྱས་
པ་གསུས་པ་འཕྱང་བ། སྐུ་མདོག་སྨུག་ལ་མདོག་མི་སྡུག་པ། ཕྱག་ཞབས་གཉིས་བརྐྱང་བསྐུམ་
གྱིས་བཞུགས་ཤིང་འགྱིངས་སྟོབས་བརྗིད་ཆགས་ལྡན་པ། ཁྲོ་བོ་མང་ཆེ་ཤོས་ཐིག་ཆེན་དྲུག་པ་
དང་ཐལ་མོ་གསུམ་པའི་ཁོངས་སུ་གཏོགས་པས་སྤྱིར་བཏང་སྐུ་གཟུགས་ཐལ་མོ་དང་དང་བསྡུར་ན།
ཡན་ལག་རྣམས་ཐུང་ཞིང་སྦོམ་པའི་ཉམས་དང་ལྡན་པ་བྱེད་དགོས། མཐའ་འཁོར་གྱི་ཡུལ་ལྗོངས་
བཀོད་སྒྲིག་བྱེད་སྐབས་ཀྱང་མེ་དཔུང་རབ་ཏུ་འབར་བའི་དབུས་སུའམ། ཡང་ན་རླུང་ནག་འཚུབ་
མའི་དབུས་སུ་བཞུགས་པ། ནམ་མཁའ་ཡོངས་སུ་སྤྲིན་ནག་འཁྲིགས་པ། འབྲུག་སྒྲ་དྲག་ཏུ་སྡིར་བ།
འཕུར་ལྡིང་རོལ་བའི་བྱ་ཁྱུ་ཚོགས་རྒྱུ་བ། ཉེ་འདབས་སུ་གཅན་གཟན་རི་དྭགས་དྲག་པོ འི་རིགས་
195



དཔྱད་རྩོམ་གཅེས་བཏུས།
མང་པོ་རྒྱུ་བ། གང་ནས་བལྟས་ཀྱང་གཙོ་བོ་དྲག་པོའི་རིགས་ཡིན་ཚེ་དེའི་ཉེ་འཁོར་ཐམས་ཅད་
དང་འོས་འཚམས་ཀྱི་ཆ་འགྲིག་ཞིག་ངང་ང མ་ཤུགས་ཀྱིས་དེ་དང་དེའི་རྣམ་པ་འབྲི་བར་བྱ་དགོས་
སོ། །
བབས་པས་གང་བར་མ་
རྗེ་བཙུན་སྒྲོལ་མ་སོགས་མོ་ལྷའི་སྐོར་ལ། རྗེ་བཙུན་སྒྲོལ་མ་མོ་ལྷ་ཡིན་གཤིས། སྤྱིར་བཏང་
ཕོ་མོའི་ལུས་གཟུགས་ཀྱི་སྟེང་ནས་དབྱེ་བ་འབྱེད་དུས། ཕོའི་རིགས་ཀྱི་ཕྲག་མགོ་མཐོ་ལ་བྲང་ཞེང་
མཆེ་བ། སེང་གེའི་རོ་སྟོད་ལྟ་བུའི་སྐུ་སྟོད་རྒྱས་པ་དཔུང་བའི་མགོ་གཉིས་ཟླུམ་ཞིང་ཅུང་ཟད་ཆེ་ལ།
སྐུ་སྨད་དམས་སྡིག་སྟེ་ཅུང་ཞུམ་པ་སྟེ་ཆུང་བ། གཟུགས་སྟོབས་ཆེ་ཞིང་དྲ ང་ལ་བརྗིད་ཉམས་ལྡན་པ་
ར་འབད་པར་བྱའོ། །
མོ་ལྷའི་སྐོར་རྣམས་དེ་ལས་ལྡོག་སྟེ། ཞལ་གྱི་དཀྱིལ་འཁོར་ཉ་གང་ཟླ་བ་རྒྱས་པ་ལྟར་དཀར་
ཞིང་མཛེས་ལ་དྭངས་ཞིང་གསལ་བ་ཤིན་ཏུ་སྒེག་ཅིང་ཞི་བའི་ཉམས་ཅན་ཧ་ཅང་མཛེས་པ་སོགས་ཀྱི་
ཉམས་ཐོན་པ། མགྲིན་པ་དང་གསུས་པ་ཅུང་ཟད་ཐུང་བ། བྲང་ཞེང་ཆུང་ལ་དཔུང་མགོ་གཉིས་ཅུང་
ཟད་དམའ་བ། སྐུ་སྟོད་ཅུང་ཞུམ་པ་སྟེ་ཅུང་ཙམ་ཆུང་བ། སྐེད་པའི་ཞེང་ཁམས་ཕྲ་ཞིང་ལྡེམ་མྱུར་དང་
ལྡན་པ་ནི། ལེགས་བྲིས་མ་ལས། ཕྲ་ཞིང་ལྡེམ་ལ་མཛེས་པའི་སྐེད་སྐབས་ནི། ཞེས་དང་། གཡུ་
ཡི་ལྗོན་ཤིང་ཡལ་ག་བརྐྱང་འདྲ་བའི། འཇམ་གཉེན་ཕྱག་གཡས་ཞེས་པ་ནང་བཞིན། དཔུང་རྩ་ནས་
མཛུབ་རྩེ་བར་ཕྲ་སྦོམ་རིམ་པར་འཚམས་ལ་འཇམ་ཞིང་མཉེན་པ། སྐུ་སྨད་ཅུང་རྒྱས་པ་སྟེ། ཚང་
རའི་མཚམས་ནས་ཅུང་ཟད་ཆེ་བའི་དོན་ཡིན་ནོ། མཛེས་པའི་ཉམས་ཅི་ཐོན་གང་བྱུང་འབྲི་བ ར་
འབད་པར་བྱ་རིགས་སོ། །
དེ་ནས་རི་མོ་འབྲི་ཤེས་པ་ཙམ་གྱིས་ཆོག་གམ་ཞེ་ན། དེ་ཡང་མི་ཆོག་སྟེ། རི་མོ་གང་ཞིག་
འབྲི་ཤེས་རུང་ཚོན་གཏོང་སྲོལ་ཤ་མདངས་རྒྱག་སྟངས་བཅད་འཐེན་ལུགས་སོགས་མཛེས་པོ་ཞིག་
མ་བྱུང་ཚེ་མཚན་མོ་སྨག་རུམ་ནང་དུང་དཀར་གྱི་ཁ་དོག་ལ་བལྟས་པ་ནང་བཞིན་ཚོན་མདངས་
རྣམ་པར་བཀྲ་བ་ཞིག་མ་བྱུང་ཚེ་དུང་དཀར་གྱི་ཁ་དོག་མི་གསལ་བ་ལྟར་རི་མོ་བཀྲག་མདངས་མེད་
ལ་གསལ་ལ་མི་གསལ་ཙམ་ཞིག་མ་གཏོགས་ཡིད་དབང་འགུག་ནུས་པའི་མཛེས་པའི་ཉམས་རང་
ཤུགས་ཀྱིས་དོ ར་སོང་བས་ཡིད་འཇོག་བྱེད་རྒྱུ་གལ་ཆེའོ། འོ་ན་ཚོན་མདངས་ལེགས་པོ་བྱུང་བའི་
1.36



གངས་ལྗོངས་ཤེས་རིག་ནོར་བུའི་སློབ་གླིང་།
ཁྱད་ཆོས་གང་འདྲ་ཞིག་དགོས་ཞེ་ན། ཉིན་གར་ཆར་རྗེས་ཀྱི་འཇའ་ཚོན་ལ་བལྟས་བ་ཇི་བཞིན་དུ་
སྒྲིག་གཞི་ལེགས་ཤིང་ཁ་དོག་རྣམ་པར་བཀྲ་བའི་ཁྱད་ཆོས་དང་ལྡན་པ་ནི། ག ན འ་མིའི་ཁ་དཔེར་
ཡང་། ཚོན་སྡེབ་སྟངས་དང་མདངས་རྒྱག་སྲོ ལ་ཧ་ཅང་མཛེས་པོ་བྱུང་ཚེ། མེ་ཏོག་འདབ་མ་བྲིས་
པའི་སྟེང་དུ་གཡུ་སྦྲང་གཞོན་ནུ་འཕུར་ལྡིང་བྱེད་པ། བྱི་ལ་འབྲི་བའི་གཟུགས་བརྙན་དེར་བྱི་བ་འཇབ་
ནས་འཛིན་ཏུ་འགྲོ་བར་བྱེད་པ་ཞིག་བྱུང་ན། མིག་ལམ་དུ་མཛེས་པོ་བྱུང་ཡོད་པ་བཤད་མ་དགོས་
ལ་ཐ་ན་སྲོག་ཆགས་རིགས་ལ་དེ་འདྲའི་རྣམ་པ་སྟེར་ཐུབ་པས་ན་གང་བྲིས་པ་དེ་དང་འཁྲུལ་འགྲོ་བ་
ཞིག་བྱུང་བ་མཚོན་ཡོད་དོ། ཅེས་གསུངས་པ་ནང་བཞིན་ཚོན་འགྱིག་པའི་ལས་དང་མདངས་ཕུད་
སྟངས་སོགས་ལ་ཞིབ་ཏུ་སྦྱངས་ནས་སྐུ་གཟུགས་སོགས་ཀྱི་ཤ་མདངས་ཇི་མ་ཇི་བཞིན་དང་རི་ར་
བ་ཁང་ཁྱིམ་སོགས་ལ་དུས་ཚིགས་སོ་སོའི་རྣམ་པ་ཁ་དོག་གིས་ཆེས་ཆེར་འབྱེད་ནུས་པ་སོ་སོར་
བྱེད་ནས་མི འི་རིགས་ཀྱིས་བལྟས་ན་རང་རང་ས་གནས་ཀྱི་རྣམ་པ་དང་ཁྱད་པར་ཐོན་ཡོད་པ་མིག་
ལ་མཛེས་པའི་ཆ་ཀུན་ནས་རྫོགས་པ་ཞིག་བྱེད་རྒྱུ་དང་། གཞན་ཕྱི་གླིང་དང་མི་རིགས་གཞན་པས་
བལྟས་ཚེ་གང་གི་ཆ་ནས་ཀྱང་འཕྱ་མོད་བྱེད་མི་ནུས་པ་ཞིག་བྱེད་རྒྱུ་གལ་ཆེ་བར་མཐོང་། ང་ཚོས་
ཤར་ནུབ་ཀྱི་ཕུལ་བྱུང་རི་མོ་ལ་འགྲམ་ཆུ་ལྡང་མི་དགོས་པ་བོད་རང་གི་སྲོལ་རྒྱུན་གྱི་སྐུ་གཟུགས་
འབྲི་ཚུལ་འདི་གཞིར་བཞག་ཐོག་ཡུ ལ་ལྗོངས་ཞིབ་འབྲི་སོགས་བོད་རང་ས་རང་ནས་བྱུང་བའི་
དངོས་བྲིས་རི་མོས་བརྒྱན་བྱས་ཏེ། བོད་ས་ཁུལ་ཙམ་དུ་མ་ཟད་འཛམ་གླིང་ཡོངས་ལ་མཛེས་
ཛེས་སྡུག་
གི་བ་དན་མཐོན་པོར་རྟག་ཏུ་བསྒྲེངས་ནུས་བར་བྱ་དགོས་སོ། །
རྩོམ་པ་བོ། བློ་བཟང་ཤེས་རབ།
སྐབས་བཅུ་བའི་མཐར་ཕྱིན་སློབ་མ།
ད་ལྟ་གངས་ལྗོངས་ཤེས་རིག་ནོར་བུའི་སློབ་གླིང་དུ་་དགེ་རྒན་གྱི་བྱ་བ་སྒྲུབ་བཞིན་ཡོད།
2.87



དཔྱད་རྩོམ་གཅེས་བཏུས།
འཛམ་གླིང་དང་བོད་ཀྱི་བཟོ་རིག་པའི་རི་མོའི་འཕོ་འགྱུར་དང་
མྱོང་གྲུབ་སྐོར་གྱི་ཕྲན་དཔྱད།
རྨེ་གྲྭ་ཚེ་རིང་བསམ་གྲུབ།
ནང་དོན་གནད་བསྡུས། ས་སྒང་རིལ་མོ་འདིར་རིག་གནས་གཞན་ལས་དར་སྔ་བ་ནི་བཟོ་རིག་པ་ཡིན་པ་དང་།
བོད་ཀྱི་རི་མོ་དེ་བཞིན་དར་སྔ་ནའང་བོད་དུ་ལྷ་རིས་དར་བ་ནས་བཟུང་རི་མོ་རྣམས་མཛེས་བཟོའི་ཕྱོགས་སུ་ཤོར་བ། འཛམ་
གླིང་འདིར་རི་མོའི་རིང་ལུགས་མང་དུ་དར་བ་དང་། གནའ་དེང་རི་མོའི་སྒྱུ་རྩལ་དང་འབྲི་ཐབས། རི་མོའི་བྱེ་བྲག་སྣ་ཚོགས་ཀྱི་
སྒྱུ་རྩལ་མི་འདྲ་བ་དང་ཚོན་གྱི་སྦྱོར་བ་སོགས་ཀྱང་གསལ་བར་མ་ཟད། བོད་ཀྱི་རི་མོ་དེ་འཛམ་གླིང་སྔོན་ཐོན་རི་མོའི་ཕྱོགས་སུ་
སྐྱོད་པར་ལེགས་བཅོས་དང་ཁ་གསབ་གཏོང་དགོས་པའི་སྐོར་གྱི་རང་གིས་བསམ་ཚུལ་འགའ་བརྒྱུད་སྤྲོད་བྱས་ཡོད།
གནད་ཚིག་གཙོ་བོ། འཛམ་གླིང་གི་རི་མོ། བོད་ཀྱི་རི་མོ ། ནང་བསྟན་ལྷ་རིས། རི་མོའི་དར་རྒུད། སྒྱུ་རྩལ།
འབྲི་ཐབས། ཚོན་སྦྱོར།
གླེང་བསླང་བ།
ཉེ་ཆར་མཁས་པ་ཚོས་བོད་ཀྱི་བཟོ་རིག་པའི་ལོ་རྒྱུས་དང་རི་མོའི་བྱུང་འཕེལ་སོགས་བརྗོད་
བྱར་བྱས་པའི་དཔེ་དེབ་དང་དཔྱད་རྩོམ་བརྒྱ་ཕྲག་ནས་སྟོང་ཕྲག་ལ་བརྒལ་བ་ཡོད་ཀྱང་དེ་དག་གི་
བརྒྱ་ཆའི5ནི་ལད་ཟློས་དང་བཤུ་འབྲི་བསྐྱར་དཔར་བྱས་པ་ཁོ་ན་ཡིན། དེ་དག་ཏུ་གཙོ་བོ་བརྗོད་
སྙིང་དེའི་རི་མོ་ནི་སྔོན་རྒྱལ་བོ་འཇིགས་ཐུལ་ནས་དར་བ་དང་ཡང་ན་ཁ་སྲོལ་ལྟར་རིའི་བུ་མོ་བྲིས་
པ་ལས་དར་ཚུལ་སོགས་དང་། ཐིག་རྩ་དང་ཚོན་གྱི་སྡེབ་སྦྱོར་རྐྱང་རྐྱང་ཞིག་བརྗོད་བྱར་བྱས་པའི་
1833



གངས་ལྗོངས་ཤེས་རིག་ནོར་བུའི་སློབ་གླིང་།
ལོ་རྒྱུས་གཅིག་བསྐྱར་དཔར་བྱས་ཏེ་ལོ་ཟླ་ཟད་པ་ཙམ་དུ་སྣང་། འཛམ་གླིང་སྟེང་བོད་ཀྱི་བཟོ་རིག་
པའི་ལོ་རྒྱུས་རིང་ཐུང་དང་གོ་གནས། རི་མོའི་དར་རྒུད། འཛམ་གླིང་གི་སྔོན་ཐོན་རི་མོ་དག་གི་འབྲི་
ཐབས་ཅི་ཞིག་སྤྱད་ཚུལ་དང་བོད་ཀྱི་རི་མོའང་དེ་མཚུངས་འཐུས་ཚང་དུ་གཏོང་དགོས་པའི་རྒྱུ་རྐྱེན།
བོད་ཀྱི་བཟོ་རིག་པ་འཛམ་གླིང་རང་བཞིན་དུ་ཇི་ལྟར་སྒྱུར་དགོས་ཚུལ། བོད་ཀྱི་རི་མོ་ལ་ལོ་རྒྱུས་
རིང་བའི་བདེན་དཔང་འཚོལ་སྡུད་སོགས་མེད་ཐབས་མེད་ཅིང་། བཤད་ན་དེས་ཆོག་དང་ལུས་ན་
ཐབས་ཆག་གི་སྐོར་ལ་མང་བོ་ཞིག་གིས་བློ་ཁ་ཙམ་ཡང་མ་ཕྱོགས་པས། སྐྱོ་གར་ཞིག་དུས་རབས་
དང་འགྲོགས་ནས་འཁྲབ་ཀྱིན་འདུག །དེས་ན་ངས་བོད་ཀྱི་བཟོ་རིག་པའི་རི་མོའི་སྐོར་ལ་ད་སྔོན་
དཔྱད་གླེང་ཉུང་བའི་དོན་འགའ་རེ་ཐེར་འདོན་བྱས་ཏེ་མ་འོངས་བོད་ཀྱི་རི་མོའི་རྒྱུད་འཛིན་པ་དག་གི་
བསམ་བློའི་ཁ་གསབ་མངོན་གྱུར་ཡོང་ཆེད་དུ་བསམ་ཚུལ་འགའ་བརྗོད་པ་ལ།
༡ རི་མོ་ནི་འགྲོ་བ་མིའི་ཚེ་སྲོག་གི་དྭངས་མ་ཡིན།
དེང་སྐབས་ང་ཚོའི་འཛམ་གླིང་འདིར་འཚོ་ཞིང་གཞིས་ཆགས་པའི་མི་རིགས་གང་དང་གང་
ཞིག་ལ་མཚོན་ནའང་ལོ་ངོ་ཁྲི་ཕྲག་མང་པོའི་ཡར་སྔོན་ནས་མི་རབས་ཤིག་གི་འཚོ་བ་དང་རིག་
གནས་ཀྱི་སྒྱུ་རྩལ། དུས་རབས་ཤིག་གི་ཁ་ཕྱོགས་དང་ལོ་རྒྱུས་ཤིག་གི་བརྒྱུད་རིམ་སོགས་མང་བོ་
ཞིག་འཚོལ་སྡུད་དང་རྒྱུས་ལོན་གསལ་བོ་ཞིག་བྱེད་དགོས་ན། ལོ་རྒྱུས་བརྩམས་ཆོས་དང་སྙན་
ངག་ནི་མེད་དུ་མི་རུང་བའི་དུས་རབས་ཤིག་གི་བདེན་དཔང་གི་རྡོ་རིང་ཉག་གཅིག་ཡིན་པར་བཞེད་
ནའང་ལོ་སྟོང་ཕྲག་འགའི་གོང་འོག་ཙམ་མ་གཏོགས་ཁོས་གསལ་བཤད་བྱེད་ཐུབ་ཀྱིན་མེད། རི་
མོས་ནི་ལོ་བྱེ་བ་མང་བོའི་ཡར་སྔོན་གྱི་ཡབ་མེས་ཀྱི་འཚོ་བ་དངོས་དེ་ང་ཚོས་གསལ་བཤད་བྱེད་
ཐུབ་པས་འགྲོ་བ་མིའི་བླ་སྲོག་གསོན་པོ་ཞིག་དང་འཛམ་གླིང་གི་འགྲོ་བ་མིའི་འབྱུང་ཁུངས་མཛུབ་
སྟོན་བྱེད་པའི་གླེགས་བམ་ཞིག་ཡིན་ཞེས་བཤད་ན་ཁ་ཤོམ་ཆེ་བའི་ཚད་ཐུག་ལ་སླེབ་མི་སྲིད། ཡང་
གཅིག་བཤད་ན་མི་རིགས་དེའི་རིན་ཐང་དང་སྤྱི་ཚོགས་དེའི་འཕེལ་རྒྱས་ནི་རིག་གནས་ཤིག་གི་
སྒྱུ་རྩལ་ལ་རག་ལས་ཡོད། སྒྱུ་རྩལ་གྱིས་སྤྲད་པའི་རི་མོས་ནི་ལོ་རྒྱུས་དང་འཚོ་བ། མིའི་སེམས་
༣39



དཔྱད་རྩོམ་གཅེས་བཏུས།
ཁམས་དང་ཁོར་ཡུག་གི་རྣམ་པ་གསོན་པོ་ཞིག་མཚོན་གྱིན་ཡོད་པས། མིའི་རིགས་ཀྱི་བླ་སྲོག་
གསོན་པོ་སྐྱོང་བའི་འོས་འགན་དེའང་རི་མོའི་སྒྱུ་རྩལ་གྱི་ཕྲག་ཏུ་བབས་ཡོད། ཡིན་ནའང་ང་ཚོ་བོད་
ཀྱི་རི་མོས་ནི་ནམ་ཡང་མཛེས་ཆོས་རྐྱང་རྐྱང་གི་སྒྱུ་རྩལ་མཐོར་འདེགས་བྱེད་པ་ལས། མི་རིགས་
ཀྱི་འཚོ་བ་དང་ལོ་རྒྱུས་དངོས་སམ་གསོན་པོ་ཞིག་མཚོན་པའི་ལས་འགན་དེ་འདེགས་མ་ཐུབ་པའི་
ཚད་ན་ལུས་ཡོད་དམ་སྙམ་པའི་དོགས་པ་ཞིག་སུ་ལའང་ཐད་ཀར་འཆར་སྲིད། བོད་ཀྱི་ལྷ་རིས་སྒྱུ་
རྩལ་ནི་གནའ་ནས་བཟུང་འཛམ་གླིང་སྟེང་ཕུལ་དུ་བྱུང་བའི་མཛེས་བཟོ་ཞིག་གི་ངོ་གདོང་ལ་འདི་
ལས་ལྷག་པ་མེད་པའི་རིན་ཐང་གི་ཚད་གཞི་མཐུག་ནའང་ཕའི་ཤུལ་བཞག་གི་གདམས་ངག་སྤྱི་
འགྲོས་ཅན་ལས་སྒྱུ་རྩལ་གཞན་གྱི་རྒྱན་ཆ་གང་གིས་ཀྱང་སྨྲས་མ་ཐུབ་པར་དེ་གར་ལུས་པ་ནི་སྐྱོ་
བ་ཞིག་གི་ཁ་སྣོན་དག་ཕམ་ཉེས་ཆེན་པོ་ཞིག་གི་མཚོན་རྟགས་ཁོ་ནར་གནས། ཕྱི་གླིང་གི་རི་མོ་བ་
ཞིག་གིས་འདི་ལྟར་བཤད་མྱོང་། རི་མོ་ནི་ཁ་གྲགས་མི་ཤེས་བའི་སྙན་ངག་གསོན་པོ་ཞིག སྙན་ངག་
ནི་རྣ་བའི་མཉན་བྱའི་རི་མོ་དང་། རི་མོ་ནི་མིག་གི་བལྟ་བྱའི་སྙན་ངག་རེད་ཅེས་དང་། སྙན་ངག་ནི་
གཟུགས་མི་མཐོང་བའི་ལྡེབས་རིས་ཡིན་ལ། ལྡེབས་རིས་ནི་སྐད་ཆ་མི་བཤད་པའི་སྙན་ངག་ཞིག་
གོ། །ཞེས་བཤད་པ་ལ་གཞིགས་ན། སྒྱུ་རྩལ་གྱི་རི་མོ་ཞིག་གི་འོས་འགན་ནི་དབྱར་དགུན་སོགས་
དུས་ཚིགས་དང་སྲོག་ལྡན་གྱི་བྱད་གཟུགས་དགའ་སྡུག་གི་མཚོན་དོན་སོགས་རང་རང་གི་རྣམ་པ་དེ་
དངོས་འབྲི་དང་མཚོན་དོན་གང་ཡིན་ཡང་། མ་གཞི་དེ་དང་དེའི་རྣམ་པ་ལྟར་རྟོག་དཔྱོད་པས་མཐོང་
མ་ཐག་དགའ་སྐྱོ་ཆགས་སྡང་གི་ཚོར་བ་གསར་ཞིག་དང་འགྲོགས་ནས། རི་མོ་དེའི་འཚོ་བ་དངོས་
ཤིག་བརྒྱུད་སྤྲོད་བྱེད་མ་ཐུབ་ན་རི་མོ་དེར་སྒྱུ་རྩལ་གྱི་རྣམ་པས་སྟོང་བ་ཡིན། དེ་ལྟར་ན་མིག་ལམ་
དུ་མཛེས་མཛེས་ལྟར་སྣང་བའི་རི་མོ་དག་ལ་ནི་སྒྱུ་རྩལ་གྱིས་ཕྱུག་པའི་རི་མོའི་གོ་གནས་དེ་ནམ་ཡང་
ཐོབ་མི་སྲིད།
༢ འཛམ་གླིང་དུ་རིག་གནས་གཞན་ལས་རི་མོ་ནི་ཆེས་དར་སྔ་བ་ཡིན།
ཕྱི་གླིང་གི་རི་མོའི་ལོ་རྒྱུས་འགའ་ཞིག་ན་གོ་ལ་འདིར་འགྲོ་བ་མི་འཚོ་སྡོད་བྱས་ནས་སྤྲ་ནས་
90



གངས་ལྗོངས་ཤེས་རིག་ནོར་བུའི་སློབ་གླིང་།
རིམ་པར་རིག་པ་ཇེ་གསལ་དུ་སོང་བ་ནས་ཡག་རྩོག་གི་དབྱེ་བ་འབྱེད་ཤེས་པའམ་མཛེས་དཔྱོད་ཀྱི་
ལྟ་བ་ཆགས་པ་ནས་བཟུང་། ཤིང་དང་ལོ་མ། བྲག་ངོས་སོགས་ལ་རི་མོ་འབྲི་བའི་རིག་པ་འདི་དར་
ཡོད་པར་བཤད་པ་ལྟར་ན་འཛམ་གླིང་འདིར་ཆེས་སྔ་བའི་རིག་གནས་ནི་བཟོ་བ་རིག་པ་ཡིན། ཡང་
བཟོ་བ་རིག་པའི་ལོ་རྒྱུས་སྨྲ་བ་དག་གིས་འདི་ལྟར་བཤད་ཡོད། ཐོག་མར་མིའི་སྐད་ཆ་བཤད་མི་
ཤེས་པའི་སྔ་རོལ་ནས་རི་དྭགས་སོགས་འགྲོ་བ་མཐོང་ཚེ་དེ་དང་དེའི་གཟུགས་འདྲ་བ་བྲིས་ཏེ་ཕན་
ཚུན་གོ་བརྡ་སྤྲོད་པར་བཤད་ཡོད་པ་ལ་གཞིགས་ནའང་རི་མོ་ནི་ཆེས་སྔ་མོ་ནས་བྱུང་བར་རྟོགས་
ཐུབ། གནའ་བོའི་ཤུལ་རྫས་རྟོག་དཔྱོད་རིག་པ་བའི་རྟོགས་ཞིབ་གཞིར་བཟུང་ནའང་ང་ཚོར་ལོ་རྒྱས་
སྔོན་མའི་སྒྱུ་རྩལ་དང་འཚོ་བའི་ཕྱོགས་མང་བོ་ཤེས་རྟོགས་གསར་བ་གང་མང་ཞིག་གི་བློ་སྒོ་ཆེས་
ཆེར་འབྱེད་ཐུབ་ཀྱིན་ཡོད། དེས་ན་ཡོ་རབ་གླིང་དུ་གནའ་དཔྱོད་རིག་པ་བ་ཚོས་ཤར་ཕྱོགས་ཀྱི་ཏོ་
ནའོ་ཆུ་བོའི་འགྲམ་རྒྱུད་དང་། ཧྥ་རན་སེའི་ལྷོ་ཕྱོགས་དང་སི་ཕེན་གྱི་དུང་ཁུང་སོགས་ས་ཆ་མང་བོ་
ཞིག་ནས་གནའ་ཤུལ་གྱི་རྫས་མང་བོ་རྙེད་པ་རེད། དེ་དག་ནི་ལོ་ཁྲི་ཕྲག་མང་པོའི་ཡར་སྔོན་རྡོ་ཆས་
རྙིང་བའི་དུས་རབས་ཀྱི་སྤྱོད་རྫས་ཤིག་ཡིན་པར་རྟོགས། ད་དུང་དངོས་རྫས་དེ་དག་ལ་བསྐོས་པའི་
དབྱིབས་བྱད་སོགས་རགས་བསྡུས་བྱས་པར་བལྟས་ན། རི་དྭགས་དང་རྩི་ཤིང་སོགས་ཀྱི་རི་མོ་འདྲ་
མིན་སྣ་ཚོགས་དང་འཁྱོགས་ཐིག་མི་འདྲ་བ་དག་མཐོང་ཐུབ། ད་དུང་དངོས་གཟུགས་ཆེ་བ་དག་ལ་
ཤ་བ་འབྲོང་སོགས་སྲོག་ཆགས་སྣ་ཚོགས་ཀྱི་རི་མོ་དང་། རྡོ་ངོས་སོགས་ལ་བུད་མེད་ཀྱི་གཟུགས་
བརྙན་དང་མེས་པོ་རྣམས་སྡོད་པའི་བྲག་ཕུག་ནང་དུ་གདོད་མའི་ལྡེབས་བྲིས་འབུར་དུ་དོད་པའི་རི་མོ་
དག་ལས་རྒྱུས་ལོན་ཐུབ་པ་ནི། རི་མོ་ནི་ལོ་ཁྲི་ཕྲག་མང་པོའི་ཡར་སྔོན་ནས་ལོ་རྒྱུས་ཀྱི་གོམ་འགྲོས་
དང་འགྲོགས་ནས་འོང་བས་རིག་གནས་གཞན་པ་དག་ལས་ཀྱང་བྱུང་སྔ་བའི་སྒྱུ་རྩལ་ཞིག་ཡིན་པ་
གསལ་བོར་བཤད་ཐུབ་ཀྱིན་ཡོད། འཛམ་གླིང་འདིར་ཡི་གེ་མ་བྱུང་བའི་སྔ་རོལ་ཙམ་ནས་རི་མོ་
ཆེས་ཆེར་དར་རྒྱས་སུ་སོང་། རི་མོ་སྣ་ཚོགས་ཀྱི་ལམ་ནས་ལོ་རྒྱུས་ཀྱི་ཟིན་ཐོ་འབྲི་བ་དང་ཕན་
ཚུན་ལེགས་སྐྱེས་དང་བརྡ་སྤྲོད་བྱེད་འཕྲིན་ཚབ་ལ་སྐུར་བ། དགའ་སྟོན་སོགས་ཀྱི་སྐབས་དང་སྡོད་
གནས་ཀྱི་ལྡེབས་ངོས་སོགས་སུའང་རི་མོ་སྣ་ཚོགས་བཀོལ་སྤྱོད་ཀྱི་གཞི་རྒྱ་ཇེ་མང་དུ་སོང་
། དེས་
ན་རི་མོ་འདི་འཛམ་གླིང་ཐུན་མོང་གི་གདོད་མའི་སྤྱི་ཚོགས་ནས་ཆེས་སྔ་བའི་རིག་གནས་ཤིག་ཡིན་
9



དཔྱད་རྩོམ་གཅེས་བཏུས།
པ་ཤུལ་རྙེད་གནའ་རྫས་སོགས་མིག་མཐོང་ལག་ཟིན་དུ་ཡོད་པ་དག་གིས་ང་ཚོར་ར་སྤྲོད་གསལ་བོ་
བྱེད་ཐུབ་པར་གྱུར་ཡོད།
༣ དུས་རབས་དཀྱིལ་མའི་རི་མོར་གྲུབ་མཐའ་མང་དུ་གྱེས།
དུས་རབས་དཀྱིལ་མའི་སྐབས་སུ་རི་མོའི་སྒྱུ་རྩལ་ནི་འཛམ་གླིང་གི་ཆོས་ལུགས་སོགས་དང་
འབྲེལ་བ་དམ་པོར་ཆགས། སྤྱི་ལོ་སྔོན་གྱི་དུས་རབས་༦པ་ཡས་མས་ཤིག་ནས་འཛམ་གླིང་དུ་
རིམ་བཞིན་ཆོས་ལུགས་ཆེན་པོ་གསུམ་སོགས་དར་ཁྱབ་ཏུ་ཡོང་བར་བརྟེན་རི་མོ་ནི་ཆོས་ལུགས་
ཀྱི་བྱེད་ཐབས་དང་བཟོ་སྐྲུན་གྱི་རྒྱུ་ཆ་ཞིག་ཏུ་གྱུར། དེ་མཚུངས་སུ་ནུབ་གླིང་དུ་ཆོས་ཁང་བཟོ་སྐྲུན་
དང༌། ལྷ་རིས་བརྐོས་རྒྱག་དང་ལྡེབས་བྲིས་སྣ་ཚོགས་ལྷའི་བྱད་གཟུགས་ཞིབ་འབྲི་སོགས་ཀྱི་རི་མོ་
རྩལ་ཆེས་ཆེར་དར། ཤར་ཕྱོགས་སུའང་སངས་རྒྱས་ཆོས་ལུགས་དར་བ་ནས་བཟུང་རྒྱ་གར་
དུ་ནང་བསྟན་དང་འབྲེལ་བའི་སྒྱུ་རྩལ་གྱི་རི་མོ་དར་རྒྱས་སུ་གྱུར། རིག་རྩལ་བསྐྱར་དར་ནི་འཛམ་
གླིང་གི་གསར་རྗེའི་དུས་རབས་ཤིག་ཡིན་པས་རིག་གནས་སྣ་ཚོགས་གསར་བཏོད་ཀྱི་རླབས་རྒྱུན་
དང་འགྲོགས་ནས་རྒྱལ་ཁབ་སོ་སོའི་རི་མོ་ཆེད་མཁས་པ་ཚོས་རི་མོའི་སྒྱུ་རྩལ་གྱི་འདུ་ཤེས་ས
འབྲི་ཐབས་སྣ་ཚོགས་ཀྱི་ལམ་ནས་རིང་ལུགས་མི་འདྲ་བ་མང་དུ་བསླངས། སྐབས་དེར་ལྷ་སྒྲུང་དང་
ཆོས་ལགས་ཀྱི་རིས་གྲུབ་རི་མོ་ཞལ་རིས་དང་གནས་ལྗོངས་རི་མོ་སོགས་ཀྱི་གོ་གནས་འཛིན་མགོ་
བརྩམས་པ་ཡིན།
ས*སམ་
དུས་རབས་བཅུ་དགུ་ཚུན་ཆད་ནས་རི་མོའི་འཕོ་འགྱུར་དུས་རབས་ལ་བསླེབས།
དུས་རབ་༡༩བ་ནི་ནུབ་གླིང་ལོ་རྒྱུས་སྟེང་དུ་གནམ་ས་སྟེང་འོག་བསྒྱུར་བ་ལྟ་བུའི་དུས་རབས་
ཤིག་ཡིན་པར་སེམས། དེ་མཚུངས་སུ་རི་མོའི་སྒྱུ་རྩལ་ལའང་། བརྗོད་བྱ་དང་མཚོན་ཐབས་
སོགས་གང་ཐད་ནས་སྔ་ན་མེད་པའི་བཅིངས་བཀྲོལ་ཐོབ་པ་དང་ཆབས་ཅིག རི་མོའི་སྒྱུ་རྩལ་དེ་
92



གངས་ལྗོངས་ཤེས་རིག་ནོར་བུའི་སློབ་གླིང་།
ཆབ་སྲིད་དང་སྤྱི་ཚོགས་ལ་ཐེ་གཏོགས་བྱེད་པའི་ཐད་འབྲེལ་བ་དམ་པོ་བྱུང་། དུས་རབས་༡༩ནས་
བཟུང་བག་ཆགས་རིང་ལུགས་དང་འཆར་བརྙན་རིང་ལུགས་དང་། བསླངས་གཟུགས་རིང་ལུགས་
སོགས་འབྲི་ཐབས་མང་དུ་དར་ཏེ་འཕེལ་རྒྱས་ཧ་ཅང་མྱུར་བ་དང་བསྟུན་ནས། སྒྱུ་རྩལ་བས་རི་
མོའི་དབྱིབས་དང་བརྗོད་དོན། མཚོན་དོན་སོགས་མི་འདྲ་བ་སྣ་ཚོགས་སྟོན་ཐུབ་པའི་སྔར་མེད་
སྒྱུ་རྩལ་བྱུང་བ་ན། སྐབས་དེའི་ཆབ་སྲིད་དང་སྤྱི་ཚོགས་འགལ་འབྲེལ་སོགས་ལ་ངོ་རྒོལ་དང་སྐྱོན་
བརྗོད་བྱེད་པའི་ལག་ཆ་གཙོ་བོ་ཞིག་ཏུ་གྱུར། དེར་བརྟེན་གནད་དོན་དེ་དག་ལ་ཞིབ་འཇུག་དང་།
ཐེ་གཏོགས་ནན་མོ་བྱེད་པའི་འགོ་བརྩམས་པ་ཡིན། དུས་རབས་༡༩ནང་གི་རི་མོ་རིང་ལུགས་
མང་ཆེ་བ་ལོ་རབས་༤༠ཡན་བརྒལ་མ་ཐུབ་པར་དེ་གར་ལུས། དུས་རབས་༢༠པའི་ནང་དུ་མངོན་
མཚོན་རིང་ལུགས་གསར་དུ་དར། སྐབས་འདིར་དུས་རབས་༡༩ནང་ནས་དར་བའི་བག་ཆགས་
རིང་ལུགས་པའི་རི་མོ་འབྲི་ཐབས་དེ་མི་གང་མང་ཞིག་གིས་ཁྱད་མཚར་དུ་བལྟས་ནས་ནུབ་གླིང་
རྒྱལ་ཁབ་སོགས་སུ་དར་རྒྱས་ཆེན་པོ་བྱུང་། དུས་རབས་༡༩པའི་ནང་དུ་བྱུང་བའི་བག་ཆགས་རིང་
ལུགས་ （Ej3 $ $ པའི་ཡབ་ཟེར་བའི་ཧྥ་རན་སིའི་ (# [ )སྐུ་ཞབས་མའོ་ལེའུ （ # ཡིས་
བཤད་རྒྱུར། རི་མོ་འབྲི་བའི་ཚེ་ན་རང་བྱུང་ཁམས་ཆེན་མོའི་པང་དུ་ཕྱིན་ནས་བྲིས་ན་བཟང་ཞིང་དེ་
ལས་ལྡོག་སྟེ་ཁྱིམ་ནང་དུ་རི་མོ་བྲིས་ན་རི་མོ་ལེགས་པོ་འཁྱོངས་མི་ཐུབ་ཅེས་བཤད་པའི་སྐད་ཆ་དེ་
སྐབས་དེའི་དགེ་རྒན་ལྟ་བུར་གྱུར་ནས་བག་ཆགས་རིང་ལུགས་པའི་དངོས་ཡོད་འཚོ་བ་འབྲི་བ་དང་
ཁྱད་མཚར་འོད་རིག་པའི་འབྲི་ཐབས་ (zu t# % $ ཀྱི་ལམ་ལ་བསྟེན་ནས་རི་མོའི་སྒྱུ་རྩལ་གྱི་འབྲི་
ཐབས་གསར་བ་ཞིག་ལ་ཞུགས་པའི་འགོ་བརྩམས། དེ་ནས་བཟུང་རི་མོ་བ་མང་ཆེ་བ་ཞིག་ལ་ཆེས་
མཛེས་སྡུག་ལྡན་པའི་དཔྱིད་དཔལ་གསར་བ་ཞིག་ཤར་བའི་སྣང་བ་འགོག་མེད་དུ་འཆར་གྱིན་འདུག
དེང་རབས་རི་མོའམ་ （t@ #t % ihi དུས་རབས་གསར་བའི་འོད་རིག་པའི་སྒྱུ་རྩལ་འབྲི་ཐབས་（Pr
il »E:$ ཀྱི་རི་མོ་དེ་སྐབས་འདི་ནས་བཟུང་དར་འགོ་བརྩམས་པ་ཡིན།
༥ བོད་ཀྱི་རི་མོའང་འཛམ་གླིང་སྟེང་དར་སྔ་བ་ཡིན།
བོད་ཀྱི་རི་མོའི་སྒྱུ་རྩལ་ནི་གདོད་མའི་སྤྱི་ཚོགས་ཀྱི་སྐབས་ནས་བཟུང་རང་གི་མི་རིགས་ཀྱི་
༣ 93



དཔྱད་རྩོམ་གཅེས་བཏུས།
ཁྱད་ཆོས་གསལ་བའི་སྒྱུ་རྩལ་མང་དུ་བསླངས་ཡོད། ང་ཚོས་ནམ་ཡང་ལོ་རྒྱུས་དང་ཤུལ་རྫས་
ཀྱི་རུམ་ཁ་སློག་ཚེ་ཡ་མཚར་བའི་གནས་ལུགས་མང་བོ་ཞིག་བརྒྱུད་སྤྲོད་བྱེད་ཀྱིན་ཡོད། སྐབས་
འདིར་ཡང་གནའ་དཔྱོད་རིག་པ་བས་མཁོ་སྤྲོད་ཀྱི་རྒྱུ་ཆ་འཚོལ་བསྡུ་ལྟར་ན། ལོ་ངོ་ཁྲི་ཕྲག་དུ་མའི་
ཡར་སྔོན་ནས་རྡོ་ཆས་དུས་རབས་ཀྱི་རུས་ཆས་དང་། རྫ་ཆས། རྡོ་ཆས་སྣ་ཚོགས། འདམ་བཟོས་
སོགས་གནའ་རྫས་གང་མང་ཞིག་བོད་ཡུལ་གྱི་ཆབ་མདོ་དང་ཤར་རྒྱལ་མོ་རོང་། དབུས་གཙང་ལྷོ་
ཁ་སོགས་ས་ཆ་སོ་སོ་ནས་རྙེད་པ་དག་ལ་བརྟག་དཔྱོད་བྱས་ཚེ། བཟོ་བཀོད་ཞིབ་ཅིང་ཕྱི་ནང་ཀུན་
ན་གསོན་ཉམས་ལྡན་པའི་རི་མོ་སྣ་ཚོགས་ཀྱི་བཟོ་བཀོད་ཡོད་པ་དང་། གནའ་མིའི་གཞིས་ཀ་མཚོན་
པའི་གུ་གེའི་གནའ་ཤུལ་ལྡེབས་རིས་དང་རི་དྭགས་ཀྱི་གཟུགས་བྱད་དག་ལས་རྟོགས་ཐུབ་པ་ནི་བོད་
ཀྱི་ཡ་ཐོག་རི་མོའི་སྒྱུ་རྩལ་ལའང་དངོས་ཡོད་ལུགས་དང་འཆར་ཡན་རིང་ལུགས་སོགས་ཀྱི་གཟི་
མདངས་ཆེས་ཆེར་རྒྱས་ཡོད་པར་མཚོན་ཡོད། ད་དུང་ཆབ་མདོ་དང་དབུས་གཙང་གི་ས་ཁུལ་གྱི་
ཕུག་པ་དང་བྲག་ངོས་དག་ཏུ་བརྐོས་རིས་དང་ཐག་རིས། ལེན་ཤད་རི་མོ། འཚེར་ཅན་རི་མོ། སྨྱུག་
གཟེབ་རི་མོ་སོགས་མཚལ་དང་ཐལ་ནག་གིས་བྲིས་པ་སོགས་ད་དུང་མངོན་པར་ཡོད་པ་དག་ནི་སྔ་
ན་མེད་པའི་བོད་ཀྱི་བཟོ་རིག་པའི་ལོ་རྒྱུས་རིང་བའི་བདེན་དཔང་གསལ་ཐག་ཆོད་པ་ཞིག་ཡིན།
སྤྱི་ལོ་སྔོན་གྱི་དུས་རབས་གཉིས་པར་བཞེངས་བའི་བོད་ཀྱི་རྒྱལ་བོའི་ཕོ་བྲང་གི་ཐོག་མར་
གྲགས་པའི་ཡུམ་བུ་བླ་མཁར་བརྩིགས་པའི་ཡས་མས་ཤིག་ནི་བོད་ཀྱི་བཟོ་རིག་པའི་དར་རྒྱས་ལ་སྔ་
ན་མེད་པའི་སྒྱུ་རྩལ་བྱུང་བའི་འགྱུར་ལྡོག་ཆེན་པོའི་དུས་རབས་ཤིག་ཡིན། དེའི་ཡར་སྔོན་ཞིག་ནས་
རྡོ་བཟོ་དང་ཤིང་བཟོ། རྡོ་བརྐོས་རི་མོའི་ལག་རྩལ་སོགས་རྒྱལ་ཁབ་གཞན་ལ་མེད་པའི་ལག་རྩལ་
ལ་དབང་འབྱོར་ཡོད་པ་ད་ལྟའི་དུས་རབས་གསར་བའི་ནང་འཛམ་གླིང་གི་རྟོག་དཔྱོད་ཞིབ་འཇུག་
པ་དག་གིས་ཁ་ཕྱིར་འཛམ་གླིང་ལ་འཁོར་ཏེ་གསལ་བཤད་བྱེད་ཀྱིན་ཡོད་པ་མིག་སྔའི་གནས་ཚུལ་
ཡིན་པས་སུས་ཀྱང་གོ་སླ། དེས་ན་བོད་ཀྱི་རི་མོ་ནི་འཛམ་གླིང་གི་རི་མོའི་འཕེལ་རྒྱས་དང་འགྲོགས་
ནས་རང་རྐྱ་ཐུབ་པའི་ངང་འཕེལ་རྒྱས་བྱུང་བའི་སྒྱུ་རྩལ་ཞིག་ཡིན་པ་དངོས་ཡོད་ཀྱི་གནས་ཚུལ་
ཞིག་ཡིན།
194



གངས་ལྗོངས་ཤེས་རིག་ནོར་བུའི་སློབ་གླིང་།
པ བོད་དུ་ནང་བསྟན་ལྷ་རིས་སྒྱུ་རྩལ་དར་ཁྱབ་བྱུང་བ།
དྲང་སྲོང་ཨ་ཏྲེའི་བུས་སྦྱར་བའི་རི་མོའི་མཚན་ཉིད་ཚངས་པའི་ཚད་ཡིག་ལས། སྔོན་མི་
རྣམས་ཚེ་ལོ་འབུམ་ནས་བྲི་བའི་ཚེ་རྒྱལ་བོ་འཇིགས་ཐུལ་གྱི་དོན་རྐྱེན་གྱིས་ལྷ་ཚངས་པའི་དྲུང་ནས་
རི་མོའི་གདམས་པ་བླངས་ཏེ་མི་ཡུལ་དུ་དར་ཚུལ་སོགས་རྒྱས་པར་བཤད་ཡོད། ལོ་༣༠༠༠མ་ལོན་
པ་ཞིག་ན་རྒྱ་གར་ཤར་ཕྱོགས་སུ་སྟོན་པ་སངས་རྒྱས་ཀྱི་ཆོས་ལུགས་དར་བ་ནས་བཟུང་སྟོན་པའི་
སྐུ་བརྙན་སོགས་བྲིས་སྐུ་དང་འབུར་སྐུའི་རི་མོ་མཛེས་བཟོའི་སྒྱུ་རྩལ་གྱིས་སྤྲས་པའི་རི་མོ་ཞིག་དར་
ཁྱབ་ཏུ་སོང་། དེ་རྗེས་ཡ་གླིང་ཤར་རྒྱུད་བོད་ཡུལ་དུ་ནང་བསྟན་དར་བ་ནས་བཟུང་རིམ་བཞིན་ལྷ་
རིས་འབྲི་བའི་སྲོལ་ཡང་དར། ལྷག་པར་དུ་ཆོས་རྒྱལ་སྲོང་བཙན་སྒམ་པོའི་རྒྱལ་རབས་ནས་བཟུང་
ལྷའི་ཐིག་རྩ་དང་མཆོད་རྟེན་གྱི་ཐིག་རྩ། དཀྱིལ་འཁོར་གྱི་ཐིག་རྩ་སོགས་དར་ཏེ་མདོ་དབུས་ཀུན་
ཏུ་ལྷ་རིས་སྒྱུ་རྩལ་ཆེས་ཆེར་དར་རྒྱས་བྱུང་། ཕལ་ཆེར་བོད་གདོད་མའི་དུས་ནས་བྱུང་བའི་རི་མོ་
འབྲི་ཐབས་དེ་དུས་རབས་འདི་ནས་བཟུང་རང་ཤུགས་ཀྱིས་དོ་སྣང་མེད་པར་གྱུར་ཏེ་བྲིས་རྒྱུན་ཆེར་
མེད་པར་མངོན། དེ་རྗེས་ལྷ་རིས་སྒྱུ་རྩལ་གྱི་རིན་ཐང་ཇེ་མཐོ་རུ་ཕྱིན་ཏེ་བོད་འདིར་སྒྱུ་རྩལ་མི་འདྲ་
བའི་གྲུབ་མཐའ་མང་དུ་གྱེས་པ་ལས་གཙོ་བོ། སྨན་ལུགས་དང་། བྱེའུ་སྒང་བའི་ལུགས། ཀརྨ་
སྒར་བྲིས་ཏེ་ལུགས་ཆེན་པོ་གསུམ་བྱུང་བ་སོགས་དང་། བསྟན་པ་སྔ་དར་དང་ཕྱི་དར་ལ་ལྷ་རིས་
པ་གྲགས་ཅན་བྱུང་བ་དང་འབྲི་ཚུལ་མི་འདྲ་བ་ཐིག་རྩ་དང་ཚོན་སྡེབ་ལུགས་སོགས་ནི་ཆེས་སྔ་མོའི་
དུས་ནས་བོད་ཀྱི་ལྷ་རིས་པ་དང་མཁས་པ་ཚོའི་བརྩམས་ཆོས་དག་ལ་དེང་སང་གི་མཁས་པ་ཚོས་
བཤུ་འབྲི་བསྐྱར་པར་བྱས་པ་མང་དྲགས་པས། སྐབས་འདིར་ཡང་ལད་ཟློས་སྐོར་ཅིག་བྱས་པ་ལ་
དགོས་པ་མེད་པས་མང་པོ་ཞིག་མ་བྲིས་ཀྱང་རྟོགས་སླ་བར་གྱུར་འདུག ཡང་ཅིག་བཤད་ན་བོད་
དུ་ལྷ་རིས་ཀྱི་རི་མོ་དར་བ་ནས་བཟུང་བོད་ཀྱི་རི་མོ་ཡོངས་རྫོགས་མཛེས་ཆོས་མཚོན་དོན་གྱི་རི་
མོ་རྐྱང་རྐྱང་གི་ཕྱོགས་སུ་ཤོར། ལྷག་པར་དུ་དུས་རབས་༡༧པའི་ནང་སྡེ་སྲིད་ཀྱིས་ཐིག་རྩ་གཏན་
ཁེལ་བྱས་ཏེ་གཞུང་ལུགས་བརྩམས་པ་ནས་བཟུང་བོད་ཀྱི་ལྷ་རིས་རི་མོ་དེ་བཀག་རྒྱ་ཅན་ཞིག་དང་
195



དཔྱད་རྩོམ་གཅེས་བཏུས།
མཛེས་བཟོ་ཅན་དུ་གྱུར། དེའི་རྐྱེན་གྱིས་ཡུལ་ལྗོངས་རི་ཆུ། སྲོག་ཆགས། ལྷ་དང་མི་སོགས་
འཚོ་བའི་ཕྱོགས་ཀྱི་རི་མོ་དག་ཀྱང་མཛེས་བཟོ་དང་ཕན་ཚུན་རིགས་འདྲ་བ་ཅན་ཞིག་ཏུ་གྱུར་འགོ་
བརྩམས། དེང་རབས་སྔོན་ཐོན་རི་མོ་དག་དང་བསྡུར་ནས་གཞིགས་ན། བོད་ཀྱི་ལྷ་རིས་པ་སུ་ཡིན་
ནའང་སྤྱི་འགྲོས་ཤིག་བཤུ་འབྲི་བྱེད་པ་དང་། ལྷ་སྐུ་མང་ཆེ་བ་ཕོ་ལྷ་དང་མོ་ལྷའི་ཁྱད་ཅུང་ཟད་གཅིག་
མཚུངས་འབྲི། དེ་བཞིན་ནམ་ཡང་ལྷ་སྐུ་འབྲི་ཚེ་ལེབ་ལེབ་ཀྱི་རྣམ་པ་དང་སྙིང་རྗེ་ཆེ་བ་དང་ཤེས་རབ་
ཆེ་བའི་ཉམས་འདོན་པའི་བྱ་ཐབས་མེད་པ་སོགས་ནི་ལྷ་རིས་པའི་རི་མོ་ལ་སྒྱུ་རྩལ་མེད་པའི་མཚོན་
རྟགས་ཤིག་ཡིན་པར་བཤད་ཀྱིན་ཡོད་པའང་བདེན་ཚོད་དུ་འདུག
འབྱུང་འགྱུར་བོད་ཀྱི་རི་མོ།
མིག་སྔར་འཛམ་གླིང་གི་ནུབ་གླིང་སོགས་རི་མོ་གྲགས་ཅན་གཞན་དང་བསྡུར་ན་འཛམ་གླིང་
སྔོན་ཐོན་གྱི་གྲལ་ལ་འཚང་ཀ་རྒྱག་པ་ལས་ཀྲོང་ངེར་འགྱིང་ཐུབ་མེད་པ་ནི། རི་མོ་བས་སྒྱུ་རྩལ་དང་
ལག་ལེན། བསམ་བློ་དང་གསར་བཏོད་ཀྱི་འབྲི་སྟངས་གང་ཐད་ནས་ཀྱང་ལྷ་རིས་རི་མོ་དེ་རི་མོའི་
སྒྱུ་རྩལ་གྱི་ལམ་ལ་སྙེག་ཐུབ་པ་ཤིན་ཏུ་དཀོན་པར་གྱུར། དེས་ན་ང་ཚོ་བོད་ཀྱི་ལྷ་རིས་རི་མོ་འདིའི་
མ་འོངས་བའི་མདུན་ལམ་རྒྱ་བསྐྱེད་དགོས་ན་ངེས་པར་དུ་གསར་བཏོད་དང་སྒྱུར་བཅོས་ཀྱི་འཕེལ་
རྒྱས་གསར་བ་ཞིག་གི་དབུ་འཛུགས་དགོས་པ་ནི་དོན་གནད་གལ་ཆེན་ཞིག་ཡིན། དར་རྒྱས་དེའང་
ལད་ཟློས་བཤུ་འབྲི་བྱས་པ་ཙམ་གྱིས་མི་འོང་སྟེ། བོད་ཀྱི་ལྷ་རིས་པ་སུ་ཞིག་གིས་ཀྱང་བོད་ཀྱི་རི་
མོ་དེ་རྗེས་ལུས་སུ་གཏོང་འདོད་ཅིག་སུ་ལ་ཡོད། རིག་གནས་གང་ཡིན་ཡང་དར་སྤེལ་དང་ཁྱབ་
རྒྱ་ཅན་དུ་གཏོང་དགོས་ན་རང་ཚུགས་མ་བོར་བའི་སྟེང་དུ་ཞན་ཆ་ཡོད་རིགས་དོར་བ་དང་། རང་
གི་རྣམ་དཔྱོད་ཀྱིས་གསར་བཏོད་དང་རིག་གནས་གཞན་པའི་ལེགས་ཆ་ནང་འདྲེན་བྱས་ཏེ་ལག་
རྩལ་སྣ་ཚོགས་བེད་སྤྱད་ནས་བོད་རང་གི་ཐུན་མོང་མ་ཡིན་པའི་ལྷ་རིས་སོགས་རི་མོའི་རིགས་ལ་
འབྲི་ཐབས་གསར་བའི་སྒྱུ་རྩལ་ཞིག་ཆགས་སུ་འཇུག་པ་ནི་བོད་ཀྱི་ལྷ་རིས་རྣམས་དང་རི་མོ་བ་དག་
196



གངས་ལྗོངས་ཤེས་རིག་ནོར་བུའི་སློབ་གླིང་
གིས་འོས་འགན་གསར་བ་ཞིག་ཡིན་པ་རྟོགས་དགོས། ཚད་འདི་ལ་སླེབས་ན་ད་གཟོད་བོད་ཀྱི་རི་
མོའི་སྒྱུ་རྩལ་དེ་འཛམ་གླིང་རང་བཞིན་ཅན་དུ་འགྱུར་བ་གདོན་མི་ཟ་བ་ཡིན། ངེས་དགོས་པ་ཞིག་
ལ་སྤྱིར་རིག་གནས་གང་ཡིན་ཡང་སྲོལ་རྒྱུན་རིག་གནས་ཀྱི་མཛེས་དཔྱོད་ལྟ་བ་དེའི་སྟེང་དུ་གཞན་
པའི་ལེགས་ཆ་དག་བླངས་ནས་ཁ་གསབ་བྱས་ན་ད་གཟོད་ཡར་རྒྱས་སུ་སོང་བའི་ཚད་ཡིན་པ་དང་།
དུས་རབས་གསར་བའི་བླུན་རྨོངས་འགའ་ཞིག་ལྟར་སྲོལ་རྒྱུན་དང་རང་གི་མཛེས་དཔྱོད་ཀྱི་ལྟ་བ་
དག་རྒྱང་དུ་དོར་ནས་གཞན་པའི་ལེགས་ཆ་དག་བེད་སྤྱོད་བཏང་ན་དེ་ནི་གཞན་གྱི་རིག་གནས་
ཀྱིས་དབང་བསྒྱུར་བ་ཡིན་པ་ལས་རང་གི་རིག་གནས་འཕེལ་རྒྱས་སུ་སོང་བ་གཏན་ནས་མིན་པས།
ལྷག་ཏུ་བསམ་བློ་གཏོང་དགོས་པའི་གནས་ཤིག་ཡིན།
༨ རི་མོའི་སྒྱུ་རྩལ་ནི་བསམ་བློ་ཞིག་གི་ཆ་ཤས་ཡིན།
སྤྱིར་རི་མོ་ཁྱད་པར་བ་ཞིག་ཡིན་ན་དེ་ལ་ངེས་པར་དུ་སྒྱུ་རྩལ་ཚད་ཅན་ཞིག་ལྡན་ཡོད། དེའང་
སྒྱུ་རྩལ་མ་ཤེས་ན་དེ་ཇི་ལྟར་ལྡན་ཡོད་པའང་རྟོགས་དཀའ། དེས་ན་སྒྱུ་རྩལ་ནི། ཕྱི་གླིང་བ་ཞིག་
གིས་འདི་ལྟར་བཤད་མྱོང་། སྒྱུ་རྩལ་ནི་ལག་བརྡ་དང་འདྲ་བར་སྐད་ཆ་མིན་པའི་མཚོན་བརྗོད་རྣམ་
པ་དང་དབྱིབས་ཁྱད་དྲིལ་བསྒྲགས་བྱེད་པའི་ཐབས་ལམ་གཙོ་བོ་ཞིག་ཡིན། ཞེས་དང་། པ་ཨར་
གྲ་ཁིས་ཀྱང་། སྒྱུ་རྩལ་ནི། ཉུང་ཅི་ནུས་པའི་ཐབས་ཀྱིས་མང་ཅི་ཐུབ་ཀྱི་བསམ་བློ་མཚོན་པར་བྱ་
བ་དེ་ཡིན། ཞེས་སོགས་སྡོམ་ཚིག་གང་མང་ཞིག་དང་། ལྷག་ཏུ་ཧྥ་རན་སིའི་ (# IH སྐུ་ཞབས་
(g * མའོ་ནེའེ་ཡིས་བཤད་རྒྱུར། རི་མོ་འབྲི་བའི་ཚེ་ན་རང་བྱུང་ཁམས་ཆེན་མོའི་པང་དུ་ཕྱིན་
ནས་བྲིས་ན་བཟང་ཞིང་དེ་ལས་ལྡོག་སྟེ་ཁྱིམ་ནང་དུ་རི་མོ་བྲིས་ན་རི་མོ་ལེགས་པོ་འཁྱོངས་མི་ཐུབ་
ཅེས་བཤད་པའི་སྐད་ཆ་དེ་དག་གིས་རི་མོ་འབྲི་ཐབས་དང་རི་མོའི་སྒྱུ་རྩལ་བསྟན་ཡོད། དེས་ན་རི་
མོའི་སྒྱུ་རྩལ་ནི་དུས་རབས་ཀྱི་ཁྱད་ཆོས་འབུར་དུ་ཐོན་པའི་མི་རིགས་ཤིག་གི་མཛེས་དཔྱོད་ཀྱི་འདུ་
ཤེས་གསར་བ་ཞིག་ལས་བྱུང་ལ། སྒྱུ་རྩལ་གྱིས་བརྩམས་པའི་རི་མོ་ལ་ལ་ནི་མཚོན་དོན་གཏིང་
97



དཔྱད་རྩོམ་གཅེས་བཏུས།
ཟབ། མཚོན་དོན་ཞེས་པ་ནི་སྒྱུ་རྩལ་བརྩམས་ཆོས་ཀྱི་ནང་དོན་དང་བརྗོད་སྙིང་དེ་ཡིན་ཞིང་། དེར་
གསོན་ཉམས་དང་། བླ་སྲོག་རང་གཤིས་རྣམ་དག སྙིང་སྟོབས་སོགས་ཚུད་ཡོད། བརྩམས་ཆོས་
དེའི་སྙིང་བོ་མྱོང་ཤེས་ཚེ་རྩོམ་པ་བོའི་མཛེས་དཔྱོད་ཀྱི་རིན་ཐང་དང་བསམ་བློ། སྐབས་དེའི་སྤྱི་
ཚོགས་རིག་གནས་ཀྱི་རིན་ཐང་དང་གནས་བབས། མིའི་བསམ་བློ་དང་ཁོར་ཡུག འཚོ་བ་གང་མང་
ཞིག་ལ་རྒྱུས་ལོན་གསལ་བོ་བྱེད་ཐུབ་པར་མ་ཟད་མིག་ལམ་དུ་དངོས་སུ་སྣང་བ་ལྟ་བུ་དང་སེམས་
ལའང་བསླངས་གཟུགས་ཀྱི་རྣམ་པ་ཇི་བཞིན་འཆར་ཐུབ། གསོན་ཤུགས་དང་ལྡན་པའི་རི་མོ་ཞེས་
པ་ནི་གཙོ་བོ། སྲོག་ལྡན་རི་མོ་དང་། ཡུལ་ལྗོངས། རི་ཆུ། རང་བྱུང་ཁོར་ཡུག་དང་འཚོ་བ་སྣ་
ཚོགས། དུས་ཚིགས་སོགས་གང་དང་གང་གི་རི་མོ་ཡིན་རུང་དེ་ག་པར་བླངས་བ་དང་མིག་གིས་
དངོས་སུ་མཐོང་བ་ལྟར་ཉི་འོད་དང་གྲིབ་མའི་བསླངས་གཟུགས་སོགས་དངོས་ཡོད་ཀྱི་རྣམ་པ་དངོས་
འབྲིའི་ལམ་ནས་བརྒྱུད་སྤྱོད་བྱས་པ་ཞིག་ལས་མེད། དཔེར་ན་མྱ་ངམ་བྱེ་ཐང་གི་གནའ་བོའི་ཤིང་
སྡོང་ནི་བརྟན་ཅིང་བརླིང་བ་ཞིག་ཡིན་ཞེས་འབྲི་བ་དང་རྗོད་པ་ལས། མྱ་ངམ་བྱེ་ཐང་དུ་ཤིང་སྡོང་
སྐམ་པོ་ཡལ་ག་ས་ལ་འཐོར་པའི་ཉམས་ལྡན་ཞིག་བྲིས་ན་མཐོང་བ་ཙམ་གྱིས་ཅི་འདྲའི་སྐྱི་གཡའ་བ་
སོགས་ཚོར་སྣང་མི་འདྲ་བ་མང་བོ་ཞིག་དངོས་སུ་སྟེར་ཐུབ་པ་ནི་མྱོང་ཚོར་གྱིས་རྟོགས་ཐུབ་ཀྱིན་
ཡོད། འཇར་མན་གྱི་རི་མོ་བ་མོ་ཅིན་གྱིས། ལྷིང་འཇགས་ཀྱི་ནམ་ཟླ་ཞིག་ལ་སྨྱུག་མ་སྟུག་པོ་དང་
མེ་ཏོག་སྐྱེས་པའི་སྒོ་རའི་ནང་ཆར་བ་སིམ་སིམ་འབབ་པའི་ཤག་སྒྲ་ལ་ཉན་ཏེ། འཛུམ་འདངས་གྲོལ་
བའི་མེ་ཏོག་གི་མགོ་བོ་དུད་པ་དང་། ལུས་ཆར་ཐིགས་ཀྱིས་བརླན་པ། སྨྱུག་ལོས་ཆར་ཐིགས་ཁུར་
ནས་ལུས་ལྡེམ་ལྡེམ་དུ་གཡོ་བ་སོགས་ཀྱི་རྣམ་པ་ཇི་བཞིན་རི་མོ་ཞིག་བྲིས་པ་ལ་ཇི་མ་ཇི་བཞིན་ཧ་
ཅང་གསོན་ཉམས་ལྡན་པས། འཛམ་གླིང་དུ་ཆེས་མིང་གྲགས་ཆེ་བའི་རི་མོ་ཞིག་ཏུ་གྱུར་ནས་རྒྱལ་
སྤྱིའི་སྟེང་འགྲེམ་སྟོན་དང་དགའ་བསུ་མང་དུ་ཐོབ་མྱོང་། སྙན་ངག་པས། དངོས་འབྲིའི་རྒྱབ་ལྗོངས་
བཀྲ་བའི་སྙན་ངག་ཅིག་ཡིན་ན་དེའི་སྐབས་ཀྱི་མང་ཚོགས་ཀྱི་འཚོ་བ་དང་། ཆབ་སྲིད། དཔའ་
འབྱོར། བསམ་བློའི་ཆུ་ཚད་ཡུལ་སྲོལ་གོམས་གཤིས་སོགས་མང་པོ་ཞིག་ཤེས་རྟོགས་ཐུབ་ཅེས་
བརྗོད་ན། རི་མོ་བས། སྒྱུ་རྩལ་གྱི་ལྗིད་ཚད་ཡོད་པའི་རི་མོ་ནི་དེ་ལས་ཀྱང་དུས་སྐབས་དེའི་རྣམ་
པ་དེ་ཤེས་རྟོགས་ཙམ་མ་ཡིན་པར་དངོས་སུ་མཐོང་བའི་ཚོར་སྣང་རྣོན་པོ་ཞིག་སྐྱེ་ཐུབ་ཅེས་བཤད་
199



གངས་ལྗོངས་ཤེས་རིག་ནོར་བུའི་སློབ་གླིང་།
ཅེས་
ན་གནས་ལུགས་ཀྱི་རྒྱབ་རྫོང་བརྟན། སྙན་ངག་པས། སྙན་ངག་ནི་འགྲོ་བ་མིའི་རིགས་ཀྱི་བླ་སྲོག་
ཡིན། སྙན་ངག་མེད་ན་མིའི་བླ་སྲོག་སྟོང་སོང་བ་ཡིན་ཞེས་ལབ་ན། རི་མོ་བས། རི་མོ་ནི་འགྲོ་
བ་མིའི་ཚེ་སྲོག་གི་དྭངས་མ་ཡིན། རི་མོ་མེད་ན་མིའི་ཚེ་སྲོག་གི་དྭངས་མའམ་གདོད་མའི་དུས་ཀྱི་
མིའི་ཚེ་སྲོག་གི་འབྱུང་ཁུངས་ཀྱི་རྣམ་པ་དང་འཚོ་སྡོད་ཀྱི་རྣམ་པ་དེ་གཞི་ནས་ཤེས་མི་ཐུབ།
ལབ་པའི་སྐད་ཆ་དེ་འོས་འཚམ་ཡིན། སྙན་ངག་པས། སྙན་ངག་ནི་དུས་རབས་ཀྱི་ལོ་རྒྱུས་དྲན་པའི་
དཔང་བོ་ཡིན། སྙན་ངག་མེད་ན་ལོ་རྒྱུས་ཀྱི་དཔང་བོ་མེད་ཅེས་ཁ་ཤོམ་འཐེན་ན། རི་མོ་བས། རི་
མོ་ནི་ལོ་རྒྱུས་ཀྱི་རྡོ་རིང་ཡིན། རི་མོ་མེད་ན་རིག་གནས་དང་ཡི་གེ་མེད་པའི་ཡར་སྔོན་གྱི་ལོ་ཁྲི་ཕྲག་
མང་བོའི་མི་རིགས་ཀྱི་ལོ་རྒྱུས་ཤེས་མི་སྲིད་ཅེས་བཤད་པའི་སྐད་ཆ་དེ་ངོ་མས་གནས་ལུགས་དང་
ལྡན་པ་ཞིག་རེད། ནུབ་གླིང་རི་མོས་དངོས་འབྲི་བྱེད་པ་གཙོ་ལ། རྒྱ་ནག་རི་མོས་དོན་མཚོན་བྱེད་
པ་གཙོ། བོད་ཀྱི་རི་མོས་མཛེས་མཚོན་བྱེད་པ་གཙོ་བོར་འཛིན་པའི་ཁྱད་པར་ནི་ད་སྔོན་བྱུང་བའི་རི་
མོ་དག་གི་སྡོམ་ཚིག་ཡིན།
༩ ལག་ལེན་གྱི་ཁྲོད་དུ་རི་མོའི་རྣམ་གྲངས་མང་དུ་དར།
ལྡེབས་རིས།
ལྡེབས་རིས་ནི་བྱུང་སྔ་ཤོས་ཀྱི་གྲས་ཡིན། བྲག་ཕུག་དང་། ཕོ་བྲང་། ལྷ་ཁང་། བང་སོ། ར་
བ་དང་ཚོམས་ཆེན་སོགས་ཀྱི་ལྡེབས་ངོས་སུ་བྲིས་ནས་ཁོར་ཡུག་ལ་མཛེས་ཆ་སྤུས་ཡོད་པ་དེ་དག་
ནི་ལྡེབས་རིས་རེད། གནའ་ཤུལ་རྟོག་དཔྱོད་པས་མང་དུ་རྙེད་ནས་ལོ་རྒྱུས་རིང་མོ་འཚོལ་གྱིན་འདུག
བརྐོས་རིས།
རྐོ་བྱེད་གཟུང་དང་གྲི་སོགས་སྤྱད་ནས། ཤིང་ལེབ། རག་ལེབ། རྡོ་ལེབ་སོགས་ལ་བརྐོས་
པའི་རི་མོ་ལ་བ
ལ་བརྐོས་རིས་ཟེར། རི་མོ་འདིའི་ཡུན་ཚད་རིང་ཞིང་ལག་ཚེགས་དཀའ་བ་ཞིག་ཡིན།
ཆུ་ཕྱེ་རི་མོ།
རྡུལ་ཚོན་ནམ་ཕྱེ་ཚོན་ཆུ་དང་སྦྱར་ནས་བྲིས་པའི་རི་མོ་ཞིག་ཡིན། རི་མོ་འབྲི་བར་ཡོ་ཆས་
199



དཔྱད་རྩོམ་གཅེས་བཏུས།
སྟབས་བདེས་ཆོག་ལ་ཚོན་སྦྱར་སླ་བ་དང་། ཉེ་བར་སྤྱོད་པའི་རི་མོ་ཞིག་ཡིན། དཔེར་ན་རྒྱན་རིས་
དང་། གློག་བརྙན་ཁྱབ་སྒྲོག་རི་མོ། གནས་སྐབས་བཤམ་སྟོན་རི་མོ་དང་ཇུས་འགོད་རི་མོ་སོགས་
བཀོལ་གྱིན་ཡོད། རི་མོ་འདིའི་ཡུན་ཚད་ཐུང་བས་གཏན་འཇགས་ལ་ནུས་པ་མེད།
ཆུ་ཚོན་རི་མོ།
ཆུ་ཚོན་རི་མོ་ནི་ཆུ་དང་སྦྱར་བའི་ཚོན་གྱིས་བྲིས་པའི་རི་མོ་ཞིག་ཡིན། ཆུ་དང་ཚོན་དེ་ཤོག་
བུའི་སྟེང་དུ་སིམ་པའི་བྱེད་རྐྱེན་གྱི་ཐོག་ནས་སྒྱུ་རྩལ་གྱི་ཉམས་ཐོན་ཡོད་པ་ཞིག་ཡིན། དེ་ལ་ཕྱི་ནང་
གསལ་ཞིང་གཤེར་ཆ་དོད་ལ་འཁྱག་པའམ་བསིལ་བའི་ཉམས་ཤིག་རང་ཤུགས་ཀྱིས་གནས། ཆུ་
ཚོན་རི་མོ་དེ་གཙོ་བོ། ཡུལ་ལྗོངས་དང་། རི་ཆུ་ཁོར་ཡུག་སོགས་བརྟན་འཇགས་བྱེད་པའི་དངོས་
པོ་འབྲི་བར་དགེ་མཚན་ལྡན། རི་མོ་འདི་ཡོ་རོབ་གླིང་ནས་དར་ཞིང་དེང་སྐབས་མང་ཆེ་བ་དགའ་བ་
དང་འབྲི་བའི་རི་མོ་ཞིག་ཀྱང་ཡིན།
སྣུམ་ཚོན་རི་མོ།
སྣུམ་ཚོན་རི་མོ་ནི་ལོ་ངོ་600ཡར་སྔོན་ཞིག་ནས་ཡོ་རོབ་གླིང་ནས་དར་བ་ཞིག་ཡིན། འདི་ལ་
རས་གཞི་དེང་སྐབས་དམིགས་བསལ་བ་ཞིག་ཡོད་པ་ལ་སྣུམ་རིས་རས་གཞི་ཟེར་བ་དེ་ཡིན། ཤོག་
བུ་སོགས་ཀྱིས་ཀྱང་དོད་ཐབས་བྱེད་ཀྱིན་ཡོད། རི་མོ་འདི་འབྲི་སྐབས་ཐོག་མར་རྨང་གཞི་ཐིག་རྩའི་
སྒྲོམ་གཞི་དང་། སྐྱ་རིས་ཀྱི་གྲུབ་ཆ་དག་ནི་ཆེས་གཙོ་བོ་ཞིག་ཡིན། རི་མོ་འདིའི་ལོང་ཆ་གཙོ་བོ་ནི་
རྟོག་འཛིན་རིང་ལུགས་པའི་རི་མོ་འབྲི་ཐབས་ཡིན། འདི་ནི་སྣུམ་ལ་དྭངས་པའི་ཚོན་མདངས་ཡོད་
པར་མ་ཟད། རྒྱང་རིང་ནས་བལྟས་ན་ལྷག་ཏུ་མཛེས། དེང་སྐབས་མང་ཆེ་བ་དགའ་བའི་རི་མོ་ཞིག་
ཀྱང་ཡིན།
ཨ་མཚར་རི་མོ།
ཨ་མཚར་རི་མོ་ནི་བལྟས་ན་དགོད་བྲོ་ལ་བསམ་ན་དོན་སྣ་ཚོགས་མཚོན་ཐུབ་པ་དང་། གཙོ་
བོ་ཟུར་ཟའི་ཉམས་དང་ལྡན་པའི་རི་མོ་ཞིག་ཡིན། རབ་རྟོག་དང་སྒྲོ་འདོགས་མང་བའི་བརྗོད་བྱ་
མཚོན་པར་བྱེད་པ། ཟུར་ཟ་དང་། ཀུ་རེ། སྐྱོན་བརྗོད། དྲིལ་སྒྲོག སྐུལ་སློང་། འཕྱ་སྨོད་སོགས་
ཀྱི་དོན་སྟོན་པས་དེངས་རབས་སྤྱོད་སྒོ་ཆེ་བར་མ་ཟད། ཟུར་ཟའི་རི་མོའང་ཟེར། འདི་ལ་བྱིས་པ་ན་
200



གངས་ལྗོངས་ཤེས་རིག་ནོར་བུའི་སློབ་གླིང་།
གཞོན་ཚོ་ལྷག་ཏུ་ལྟ་འདོད་དང་འབྲི་འདོད་ཡོད་པའི་རི་མོ་ཞིག་ཡིན།
བར་བཅུག་རི་མོ།
རབ་བཅུག་རི་མོ་ནི་གཙོ་བོ་རྩོམ་ཡིག་གི་མགོ་འཇུག་དང་བར་དུ་འཇུག་ཆོག་པའི་གསལ་
བཤད་རི་མོ་ཞིག་ཡིན། སྐབས་དེའི་རྩོམ་ཡིག་རང་རང་གི་ནང་དོན་ལ་གཞིགས་ནས་རི་མོ་བས་
གསར་རྩོམ་བྱེད་དགོས་པས། དེ་ལ་རང་རྐྱ་འཕེར་བའི་སྒྱུ་རྩལ་གྱི་རིན་ཐང་ལྡན་ཡོད། ཀློག་པ་
བོས་རྩོམ་ཡིག་དང་རི་མོ་མཉམ་འབྲེལ་བྱས་ཏེ་བལྟས་ན་གོ་བ་གསར་བ་ཞིག་མཚོན་ཐུབ་པ་དེ་ལ་
བར་བཅུག་རི་མོ་ཟེར། འདིའང་དེང་དུས་སྤྱོད་སྒོ་ཆེ་ནའང་མང་ཆེ་བར་བར་བཅུག་རི་མོའི་བྱེད་ལས་
ལྡན་གྱིན་མེད།
མཚོན་རྟགས་རི་མོ།
མཚོན་རྟགས་རི་མོ་ནི་དེང་རབས་སྤྱི་ཚོགས་དང་གྲོང་ཁྱེར་དག་ན་སྤྱོད་སྒོ་ཆེ་བའི་རི་མོ་ཞིག་
ཡིན། དཔེར་ན། འཛམ་གླིང་རི་དྭགས་སྲུང་སྐྱོབ་ཐེབས་རྩ་ཚོགས་པས་ཚོགས་རྟགས་རྒྱ་ནག་
གི་དོམ་ཁྲའི་གཟུགས་བྲིས་ནས་བཀོད་ཡོད་པ་ལྟ་བུ་ནི་མཚོན་རྟགས་རི་མོ་ཡིན། དོམ་ཁྲའི་རི་མོ་
དེས་འཛམ་གླིང་རི་དྭགས་སྲུང་སྐྱོབས་ཐེབས་རྩ་ཚོགས་པ་ཡིན་པར་མཚོན་ཐུབ་ཀྱིན་ཡོད། དེ་
བཞིན། རྒྱལ་མཚམས། གནམ་གྲུ་ཐང་། དངུལ་ཁང་། བཟོ་གྲྭ ལྕགས་ལམ། གཞུང་ལམ། མྱུར་
སྐྱོད་ལམ་སོགས་སོ་སོར་མཚོན་རྟགས་རི་མོ་རེ་ཡོད་པ་ལྟ་བུ་དག་ནི་མཚོན་རྟགས་རི་མོ་ཡིན། དེ་
བཞིན་དྲིལ་སྒྲོག་རི་མོ་དང་ལོ་སར་དང་དགའ་སྟོན་རི་མོ་སོགས་བྱེ་བྲག་མང་དུ་ཡོད་ཀྱང་གོང་གི་རི་
མོའི་རིགས་དག་ལས་གཞན་དུ་མེད་པས་ཟུར་ལས་རྟོགས་པར་བྱ་དགོས།
སྲོལ་རྒྱུན་རི་མོ།
དེང་སྐབས་རྒྱལ་སྤྱིའི་སྟེང་རྒྱ་ནག་རི་མོ་དང་
། ནུབ་གླིང་རི་མོ། བོད་ཀྱི་རི་མོ་ཞེས་རི་མོའི་
བརྩམས་ཆོས་ཆེན་པོ་གསུམ་གྱི་ཡ་གྱལ་བོད་ཀྱི་སྲོལ་རྒྱུན་རི་མོའམ་དོན་མཚོན་རི་མོ་ནི་རི་མོ་བའི་
ས་ཆོས་སྒྱུ་རྩལ་གྱི་ཁྱད་ཆོས་འབུར་དུ་ཐོན་པའི་འབྲི་ཐབས་གཞན་ན་མེད་པའི་རི་མོ་ཞིག་ཡིན་
ལ། གཙོ་བོ་རི་མོ་འདིའི་ངོ་གདོང་ནས་དངོས་འབྲི་དང་འདྲ་རིས་བྱེད་པ་མི་གཙོ་བར་ལྷ་སྐུ་དང་ཡུལ་
ལྗོངས་སྲོག་ཆགས་སོགས་སེམས་ལྡན་དང་སེམས་མེད་གང་ཡིན་ཡང་མཛེས་རིས་སྒྱུ་རྩལ་ཞིག་
མཛེས་
25.



དཔྱད་རྩོམ་གཅེས་བཏུས།
གི་ལམ་ནས་བྲིས་ཏེ་དེ་དག་སོ་སོའི་བྱ་དངོས་རེ་མཚོན་གྱིན་ཡོད། ཡ་མཚན་པའི་མཛེས་རིས་སྒྱུ་
རྩལ་དེས་འཇིག་རྟེན་གྱི་བྱ་དངོས་ཡོད་དོ་ཅོག་རི་མོའི་ལམ་དུ་ཕབས་ཚེ་བལྟས་ན་མཛེས་ཤིང་ཡིད་
སེམས་འཕྲོག་པ་ཞིག་ཏུ་སྒྱུར་ཐུབ་པར་མ་ཟད་ལྷ་སྐུའི་རི་མོ་འབྲི་ཐབས་ཀྱིས་དད་ལྡན་མང་ཚོགས་
ལ་ལྷག་ཏུ་དང་བའམ་དགའ་བ་དབང་མེད་ཅིག་ཀྱང་སྟེར་ཐུབ། ཞིབ་ཏུ་རོལ་མྱོང་བྱས་ན་རི་མོ་འདིའི་
གྲུབ་ཆ་རེ་རེའི་བར་ནས་ཞིབ་ཚགས་ལྡན་པའི་ཐུན་མིན་ཁྱད་ཆོས་མང་དུ་རྟོགས་ཐུབ་པར་མ་ཟད་
མཚོན་དོན་ཀྱང་མི་འདྲ་བ་སྣ་ཚོགས་ཡོད། སྨི་གྲུ་བཞི་གཅིག་གི་ངོས་ཀྱི་རི་མོ་ལའང་རྒྱ་ནག་དང་
ནུབ་གླིང་གི་རི་མོ་བས་ཞིབ་ཚགས་ཇི་ལྟར་བྱས་ཀྱང་ཉིན་འགའི་རི་མོ་ཧྲིལ་བོ་གྲུབ་ཐུབ། བོད་ཀྱི་
རི་མོ་ནི་སྨི་གྲུ་བཞི་མ་གཅིག་ལ། ཟླ་ཐང་དང་ལོ་ཐང་ཞེས་དུས་ཡུན་རིང་བོའི་བར་དུ་བྲིས་ཀྱང་མི་
འགྲུབ་པའི་གྲུབ་ཆ་རེ་རེའི་བར་ན་ཧ་ཅང་ཞིབ་ཚགས་དང་ཁྱད་ཆོས་ཐུན་མིན་ལྡན་པའི་རི་མོ་ཞིག་
ཡིན།
མཛེས་རྩལ་ཡིག་གཟུགས།
ཡིག་གཟུགས་རི་མོ་ནི་རི་མོ་བའི་པིར་རྩེའི་སྒྱུ་རྩལ་གྱི་འཁྱུག་སྟངས་སམ་ཆ་ཤས་ཤིག་སྟེ།
རི་མོ་འདིའི་ངོ་གདོང་ནས་ཡིག་གཟུགས་དང་རི་མོའི་མཛེས་ཆ་གཉིས་རོལ་མྱོང་བྱེད་ཐུབ་པར་མ་
ཟད། ད་དུང་རི་མོ་དེའི་སྒྱུ་རྩལ་གྱི་ཆ་ནས་དབྱིབས་གཟུགས་འདྲ་མིན་དང་འབྲི་ཐབས་མཚོན་དོན་
སོགས་མང་བོ་ཞིག་ཀྱང་ངང་ངམ་ཤུགས་ཀྱིས་རྟོགས་ཐུབ་པའི་བྱེད་ལས་ལྡན། དཔེར་ན། དགེ་
འདུན་ཆོས་འཕེལ་གྱིས་རང་མིང་ཞིག་བྲིས་པ་ལ། ལ་ཏིང་དང་བོད་ཡིག་གཉིས་ཀྱི་སྟེང་ནས་མིང་དེ་
ཇི་བཞིན་ཀློག་ཐུབ་པའི་ཁྱད་ཆོས་ཡོད།
ཟུར་ཟའི་རི་མོ།
ཟུར་ཟའི་རི་མོ་འདི་ངོ་གདོང་ནས་འཇིག་རྟེན་གྱི་ཆོས་ཉིད་ལས་བརྒལ་ཏེ་བྲིས་པ་མང་། ད་
དུང་བལྟས་ན་དགོད་བྲོ་བ་དང་འཕྱ་འོས་པ་སྐྱུག་བྲོ་བ་ངོ་ཚ་བ་ཀུ་རེའི་ཉམས་སོགས་ཉམས་མི་འདྲ་བ་
སྣ་ཚོགས་མཐོང་ཐུབ་པར་མ་ཟད། བསམ་ན་རི་མོ་འདིའི་དངོས་ཤུགས་གང་རུང་ཞིག་ན་མི་རིགས་
ཀྱི་རིག་གནས་དང་འཚོ་བ། བསམ་བློ་ཀུན་སྤྱོད་སོ་སོའི་གཤིས་ཀ་སོགས་སྐྱོན་གྱི་ཆ་དག་ཐེར་
འདོན་དང་སྒྲུབ་མི་འོས་པའི་བྱ་བ་དེ་དག་ལ་ཟུར་ཟ་དག་འཕྱ་སྨོད་ཕྲག་དོག་བྱེད་ཀྱིན་ཡོད་པར་མ་
202



གངས་ལྗོངས་ཤེས་རིག་ནོར་བུའི་སློབ་གླིང་།
ཟད། མི་ཚེའི་བརྒྱུད་རིམ་ཁྲོད་བྱ་སྤྱོད་ངན་པའི་རིགས་ལ་ངོ་རྒོལ་དང་སྐྱོན་བརྗོད་བྱས་ཏེ་བསྒྱུར་
བཅོས་གཏོང་བྱེད་ཀྱི་སློབ་གསོའི་གྲུབ་ཆ་ཞིག་ཀྱང་ཡིན། མི་རབས་ཤིག་གི་རྗེས་ནས་བལྟས་ན་
དུས་རབས་དེ་གའི་མིའི་རིག་གནས་དང་འཚོ་བ་ལ་རྒྱུས་ལོན་བྱེད་ཐུབ་པའི་ནུས་པ་ཞིག་ཀྱང་ལྷན་
སྐྱེས་སུ་ཆགས་ཡོད།
མཚོན་དོན་རི་མོ།
མཚོན་དོན་རི་མོ་ནི་ང་ཚོ་མིའི་རིགས་ཀྱི་འཚོ་བ་དང་བར་ཐག་ཧ་ཅང་ཉེ་བའི་སྒྱུ་རྩལ་གྱི་རི་མོ་
ཞིག་ཡིན་ལ། བརྩམས་རིས་འདིའི་ཁྱད་ཆོས་གཙོ་བོ་ནི་ངོ་གདོང་ནས་རི་མོའི་སྒྱུ་རྩལ་ཙམ་ལས་
རོལ་མྱོང་བྱེད་མི་ཐུབ་ལ། ངོ་གདོང་གི་རི་མོ་དེའི་ཕ་རོལ་ལམ་རྒྱབ་ལྗོངས་ལ་ཟུར་ལྟ་བྱས་ཚེ་ད་
གདོད་བསམ་ཡུལ་ལས་འདས་པའི་ལྐོག་གྱུར་གྱི་གསང་བ་གང་མང་ཞིག་ཁྱབ་བསྒྲགས་དང་གསལ་
བཤད་ཐེར་འདོན་སོགས་བྱེད་ཀྱིན་ཡོད། ང་ཚོའི་འཚོ་བ་དངོས་ཀྱི་ཟུར་ཁ་རེ་རེ་ན་མངོན་ལྐོག་གང་
རུང་དུ་གསལ་བའི་བསམ་བློ་དང་ཀུན་སྤྱོད་ངན་པ་དག་ལས། རྐུ་འཕྲོག གཡོ་སྒྱུ་དང་། རྫུན་ལས།
མགོ་སྐོར། བསླུ་བྲིད། ལུགས་མེད་དང་དྲག་གནོན། བཀའ་ལོག་གདུག་རྩུབ་སོགས་དྲང་བདེན་གྱི་
ལམ་ལས་རྒྱང་དུ་གྱེས་པའི་སྤྱོད་ངན་གང་མང་ཞིག་ལ་རྣག་ཐོག་ཁབ་དང་ནད་ཐོག་སྨན་སྟེར་བ་ལྟར་
སྐྱོན་བརྗོད་བྱས་ཏེ་དྲང་བདེན་གྱི་ཁ་ཕྱོགས་སྟོན་གྱིན་ཡོད།
སྒྱུ་རྩལ་རི་མོ།
སྒྱུ་རྩལ་རི་མོ་ནི་རི་མོ་བའི་བརྩམས་ཆོས་ཁྲོད་ཀྱི་སྒྱུ་རྩོམ་བརྩམས་ཆོས་ལ་ངོས་འཛིན་བྱེད་པ་
ཡིན་ལ། རི་མོ་འདི་མང་ཆེ་བ་ངོ་གདོང་ནས་རོལ་མྱོང་བྱེད་མི་ཐུབ། རི་མོ་འདི་དངོས་ཡོད་འཚོ་བ་
ལ་གཞིར་བཞག་སྟེ་འབྲི་དགོས་པའི་ངེས་པ་མེད་པར་མ་ཟད་འཇིག་རྟེན་ན་མི་སྲིད་པ་དང་མཐོང་ཐོས་
སུ་མ་གྱུར་བའི་རྟོག་བཏགས་ཀྱི་བརྗོད་བྱ་ཞིག་བེད་སྤྱད་དེ་རིག་འཕྲུལ་གྱི་ཁྱད་ཆོས་འདོན་བཞིན་
ཡོད། ངོ་མཚར་བ་དང་ཧ་ལས་དགོས་པའི་ཚོར་སྣང་སྟེར་ཐུབ་པར་མ་ཟད་དངོས་ཤུགས་གང་རུང་
ནས་གནས་ལུགས་ངོ་མཚར་ཅན་སྣ་ཚོགས་ཀྱི་གསང་བརྡ་གཏོང་བཞིན་ཡོད། ད་དུང་རི་མོ་ལ་ལ་
འབྲི་མཁན་རང་གིས་ཀྱང་འགྲེལ་རྒྱག་མི་ཐུབ་པ་དང་། ལ་ལ་ལྟ་མཁན་མི་འདྲ་བ་བརྒྱས་འགྲེལ་
སྟངས་མི་འདྲ་བ་བརྒྱ་བྱེད་པ་དང་། ཡང་ལ་ལར་སུས་ཀྱང་འགྲེལ་མི་ཐུབ་པ་དང་ཅི་ཞིག་བྲིས་ཡོད་
པའང་རྟོགས་མི་ཐུབ་ཀྱང་། སྒྱུ་རྩལ་གྱི་ཕྱོགས་ནས་འཛམ་གླིང་སྟེང་གསེར་གྱི་རྟགས་མ་ཐོབ་མཁན་
203



དཔྱད་རྩོམ་གཅེས་བཏུས།
མང་བོ་བྱུང་ཡོད།
མུ་འབྲེལ་རི་མོ།
མུ་འབྲེལ་རི་མོ་ལ་བྱུང་བརྗོད་རྩོམ་རིག་སྟེ་ལོ་རྒྱུས་ཀྱི་ཁྱད་ཆོས་ལྡན་ཡོད། བརྩམས་ཆོས་
འདི་འཚོ་བའི་ཁྲོད་བཀོལ་རྒྱ་ཧ་ཅང་ཆེ་ལ་འབྲི་ཐབས་འདིས་གནའ་དེང་གི་དངོས་ཡོད་ལོ་རྒྱུས་དང་།
ངོ་སྤྲོད། རབ་རྟོག་དང་སྒྲོ་འདོག་གིས་སྤྲས་པའི་གནའ་གཏམ་དང་མཚར་གཏམ་སོགས་མང་བོ་ཞིག་
མུ་འབྲེལ་གྱི་ལམ་ནས་བརྒྱུད་སྤྲོད་བྱེད་ཀྱིན་ཡོད།
དངོས་འབྲི་རི་མོ།
རི་མོ་འདི་མཛེས་ཆོས་དང་རྟོག་བཟོ་ལས་རིང་དུ་བརྒལ་བའི་རང་བཞིན་བྲིས་པའི་རྩོམ་རིག་
ཅིག་སྟེ། འཚོ་བའི་ཟུར་གང་རུང་དང་ཕྱི་རོལ་གྱི་ཆོས་དེ་རང་གི་ངོ་བོ་ཇི་བཞིན་བཤུ་འབྲི་བྱས་
ཡོད་པས་ད་ལྟའི་འདྲ་པར་གྱི་ཁྱད་ཆོས་ཧ་ཅང་ལྡན་ཡོད། མང་ཆེ་བས་འདི་ལ་དེང་རབས་རི་མོ་དང་
གསོན་ལྡན་རི་མོའང་ཟེར། རི་མོ་འདིས་ནང་དོན་དངོས་མཚོན་པར་བྱས་ཡོད་པས་རྒྱབ་ལྗོངས་
རྟོགས་དཀའ་བའི་མཚོན་ཐབས་ཀྱིས་བྱུགས་མེད། དེང་རབས་ཧ་ཅང་འབྲི་འདོད་དང་ལྟ་འདོད་ཆེ་
བའི་རི་མོ་ཞིག་ཀྱང་ཡིན།
སྐྱ་བྲིས་རི་མོ།
སྐྱ་བྲིས་རི་མོ་འདི་ནི་རི་མོའི་ནང་གསེས་འབྲི་བྱེད་ཀྱི་སྒོ་ནས་དབྱེ་བའི་བརྩམས་ཆོས་ཤིག་སྟེ།
གདོད་མའི་སྐྱ་ཐིག་གི་རི་མོ་དང་། དེང་རབས་ཀྱི་འབུར་རིས་གཉིས་སུ་དབྱེ་ཆོག་པའི་རི་མོ་འབྲི་
ཚུལ་ཞིག་སྟེ། སྣག་ཚ་དང་ཞ་སྨྱུག་སོགས་ཁ་དོག་རིགས་གཅིག་གིས་བཙན་ལྷོད་ཀྱི་ཐབས་ལམ་སྣ་
ཚོགས་སྤྱད་དེ་རི་མོ་ཧྲིལ་བོ་གྲུབ་ཡོད། རི་མོ་བ་མང་ཆེ་བས་སྒྱུ་རྩལ་བརྩམས་ཆོས་ཀྱི་རྨང་གཞི་
དང༌། དང་ཐོག་རི་མོ་འཁྱོངས་མིན་གྱི་ཚོད་ལྟའི་འཇུག་ལམ་ལྟ་བུ་ཞིག་ཀྱང་ཡིན།
༡༠ ཚོན་གྱི་བྱེ་བྲག་དང་ཐ་སྙད་ལའང་སྣ་ཚོགས་ཡོད།
གཞི་ཚོན།
གཞི་ཚོན་ནི་རྩ་བའི་ཚོན་གཞི་དམར་བོ་དང་། སེར་པོ། སྔོནཔོ་གསུམ་ལ་ཟེར། རྩ་བའི་ཁ་
204



གངས་ལྗོངས་ཤེས་རིག་ནོར་བུའི་སློབ་གླིང་།
དོག་གསུམ་པོ་མཉམ་འབྲེལ་བྱས་པ་ལས་གཞན་ཚོན་མདོག་ཀུན་སྡེབ་སྦྱོར་བྱེད་ཐུབ། ཡིན་ནའང་
རྩ་བའི་ཁ་དོག་གསུམ་པོ་དེ་གཞན་ཚོན་མདོག་གང་གིས་ཀྱང་སྦྱོར་ཐབས་མེད་པ་ཞིག་ཡིན།
བུ་ཚོན།
ཚོན་གཞི་མི་འདྲ་བ་གཉིས་བསྲེས་ནས་བྱུང་བའི་ཚོན་དག་ལ་བུ་ཚོན་ཟེར། དམར་དང་སེར་
ལས་ལི་ཁྲི། སྔོ་དང་སེར་ལས་ལྗང་གུ། དམར་དང་སྔོན་ལས་རྒྱ་སྨུག་བྱུང་བ་ལྟ་བུ་དག་ལ་བུ་ཚོན་
དང་བར་ཚོན་ཡང་ཟེར་བ་ཡིན།
སྦྱར་ཚོན།
ཚོན་གཞི་མི་འདྲ་བ་གསུམ་སོགས་སྦྱར་བ་ལས་བྱུང་བའི་ཚོན་ལ་སྦྱར་ཚོན་ཟེར། དཔེར་ན།
དམར་དང་སེར་སྔོན་གསུམ་སྦྱར་ལ་ལས་ཚོན་ཁ་ཅུང་སྨུག་པའི་ཐལ་མདོག་བྱུང་བ་ལྟ་བུ་དག་ནི་
སྦྱར་ཚོན་ཡིན།
ཚོན་གྱི་དྲོ་གྲང་།
ཚོན་གྱི་དྲོ་གྲང་ནི་ཉི་མ་དང་རྒྱ་མཚོའི་མདོག་ལས་དབྱེ་བ་ཡིན་ཏེ། ཉི་མ་དང་ཉེ་བའི་དམར་
བོ་དང་སེར་བོ། ལི་ཁྲི་སོགས་དྲོ་ཚོན་ཡིན། རྒྱ་མཚོའི་མདོག་དང་ཉེ་བ། སྔོན་པོ་དང་ལྗང་གུ།
མཐིང་ག་སོགས་ནི་གྲང་ཚོན་ཡིན།
ཉེ་བའི་ཚོན།
ཉེ་བའི་ཚོན་ནི་ཁ་དོག་གི་རྣམ་པ་ཕན་ཚུན་ཉེ་བའི་ཚོན་མདོག་རྣམས་ཡིན། དཔེར་ན། དམར་
བོ་དང་ལི་ཁྲི། སྔོན་པོ་དང་ལྗང་གུ་སོགས་ནི་ཉེ་བའི་ཚོན་ཡིན། འཛམ་གླིང་སྟེང་བོད་ཀྱི་བཟོ་རིག་
པའི་ལོ་རྒྱུས་རིང་བ་དང་། འཛམ་གླིང་གི་སྔོན་ཐོན་རི་མོ་དག་གི་འབྲི་ཐབས་ཅི་ཞིག་སྤྱད་ཚུལ་དང་
བོད་ཀྱི་རི་མོའང་དེ་མཚུངས་འཐུས་ཚང་དུ་གཏོང་དགོས་པའི་དོན་རྐྱེན། བོད་ཀྱི་བཟོ་རིག་པ་འཛམ་
གླིང་རང་བཞིན་དུ་ཇི་ལྟར་བསྒྱུར་དགོས་ཚུལ། བོད་ཀྱི་རི་མོ་ལ་ལོ་རྒྱུས་རིང་བའི་བདེན་དཔང་
འཚོལ་བསྡུ་སོགས་ད་སྔོན་དཔྱད་གླེང་ཉུང་བའི་དོན་འགའ་ཞིག་བོད་ཀྱི་བཟོ་རིག་པའི་རི་མོའི་རྒྱུད་
འཛིན་པ་དག་གིས་བསམ་བློའི་ཁ་སྐོང་གི་ཆེད་ཙམ་དུ་ཉུང་ཙམ་དཔྱད་པ་ལགས།
255



དཔྱད་རྩོམ་གཅེས་བཏུས།
དཔྱད་གཞིའི་ཡིག་ཆ།
ལོ་རྒྱུས་བཤད་པ། ཀྲུང་གོའི་ཤེས་བྱ་ཀུན་བཏུས་དཔེ་སྐྲུན་ཁང་།
རིག་གནས་སྒྱུ་རྩལ།
འཛམ་གླིང་གི་ལོ་རྒྱུས།
མཛེས་རྩལ། བོད་ལྗོངས་བསླབས་གཞི་རྩོམ་སྒྱུར་ལྟེ་གནས།
མཛེས་རྩལ། ལྗོངས་དང་ཞིང་ཆེན་ལྔའི་མཉམ་སྒྲིག་སློབ་གཞི།
སྒྱུ་རྩལ་གྱི་དོ་ཤལ། ཆམ་ཚང་པདྨ་ལྷུན་གྲུབ།
མེ་ལོང་། དཔྱད་བརྗོད། བོད་ཀྱི་བཟོ་རིག་པའི་དཔྱད་གླེང་སྣ་ཚོགས་ཀྱི་དེབ།
（ཚོ%
3EET， EE FmFji#| HHY #
{__སྒྱུ©༦ ཙྪiE:i#| &E ） +E & gzil!
རྩོམ་པ་བོ། རྨེ་གྲྭ་ཚེ་རིང་བསམ་གྲུབ་
སྐབས་བཅུ་གཉིས་པའི་མཐར་ཕྱིན་སློབ་མ། རྩོམ་འདི་ནི་༢༠༠༩ལོར་མཐར་ཕྱིན་ཆེད་རྩོམ་དུ་བྲིས།
དེ་ལྟ་ཧི་མ མ་ལ་ཡ་རིག་མཛོད་ཁང་གི་གཙོ་འགན་པ་ཡིན།
206



གངས་ལྗོངས་ཤེས་རིག་ནོར་བུའི་སློབ་གླིང་།
444
བོད་ཀྱི་རི་མོ་འབྲི་ཚུལ་བློ་གསལ་བྱིས་པའི་མགུལ་རྒྱན།
རུ་མང་སྐལ་ལྡན་རྒྱུ་མཚོ།
(མཚོ་བྱང )
ལྷ་མིའི་འདྲེན་མཆོག་ཟས་གཙང་སྲས་པོ་དང་། །
འགྲོ་ཀུན་ཞིང་དུ་འདྲེན་པའི་སྤྱན་རས་གཟིགས། །
སྨྲ་དབང་མཁས་བརྒྱའི་གཙུག་རྒྱན་བློ་བཟང་གྲགས། །
རྣམ་གསུམ་དབྱེར་མེད་བླ་མའི་ཞབས་ལ་འདུད། །
་་་་་་་་་་…….….་ ས་་་་་་་་་་་་་་་་་..
མཁྱེན་དཔྱོད་ཉི་མ་སེར་བོའི་འོད་ཞགས་ཀྱིས། །
སྟོང་གསུམ་མུན་པ་མཐའ་ནས་བསལ་མཛད་པ། །
འཇམ་དབྱངས་དབྱངས་ཅན་ལྷ་མོའི་བརྩེ་བ་ཡི། །
རྣོ་དབལ་རལ་གྲིས་བདག་བློའི་མདུད་བརྒྱ་ཁྲོལ། །
བཟོ་རྩལ་རྒྱ་མཚོ་སཱ་ལའི་སྨན་ལྗོངས་ལ། །
ལེགས་པར་འདྲེན་མཛད་མཁས་གྲུབ་རྣམས་ལ་འདུད། །
ཚུལ་འདི་བདག་བློའི་བུམ་པར་ཤོང་མིན་ཡང་། །
བློ་གསར་བྱིས་པའི་ཞིང་སར་ཁམ་གང་གཏོར། །
དེ་ལ་དང་བོ་སྤྱི་བཤད་པ་དང་། གཉིས་པ་རི་མོ་ཞེས་པའི་མིང་བྱུང་ཚུལ། གསུམ་པ་རས་
གཞི་བརྡར་ཚུལ། བཞི་བ་ཐིག་འདེབས་སྟངས། ལྔ་བ་ཚོན་གྱི་གོ་རིམ། དྲུག་པ་ཚོན་མདངས་རྒྱག་
2C7



དཔྱད་རྩོམ་གཅེས་བཏུས།
པ། བདུན་པ་བཅད་རྒྱག་ཚུལ། བརྒྱད་པ་གསེར་ཤོག་སྦྱོར་ཐབས་དང་མཇུག་བསྡུ་བ་བཅས་ལས།
དང་བོ། སྤྱི་བཤད་པ།
དེ་ཡང་ཇི་སྐད་དུ། རིག་པའི་གནས་ལྔ་དག་ལ་བརྩོན་པར་མ་བྱས་ན། །འཕགས་མཆོག་
གིས་ཀྱང་ཐམས་ཅད་མཁྱེན་ཉིད་མི་འགྱུར་ལ། །དེ་ལྟ་བས་ན་གཞན་དག་ཚར་གཅོད་རྗེས་གཟུང་
དང༌། །བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ། །ཞེས་གསུངས་པ་ལྟར་མདོ་རྒྱུད་དགོངས་
འགྲེལ་དང་བཅས་པ་མཐའ་དག་ལས། རིག་པའི་གནས་ལྔ་དག་ལ་བརྩོན་པ་དྲག་པོས་གཤིས་ཕྱིན་
པར་སློབ་པ་ནི་ཤིན་ཏུ་གལ་ཆེ་ལ། དེ་ཡང་འདིར་བཤད་པ་ནི་རིག་གནས་ཆེ་བ་ལྔའི་ཡ་གྱལ་བཟོ་
རིག་པ་ནི། དོན་གཉེར་རྗེས་འཛིན་བཟོ་རིགས་མཐའ་ཡས་ཀྱང་། །སྒོ་གསུམ་བཟོ་ལ་ཤེས་བྱ་ཀུན་
ཀྱང་འདུ། །ཞེས་གསུངས་པ་ལྟར། ལུས་བཟོ་དང་ངག་བཟོ། ཡིད་བཟོ་གསུམ་ལས། ལུས་བཟོ་
ནི་རི་མོ་འབྲི་བ་དང་ཟློས་གར་སོགས་ལུས་ཀྱི་རྣམ་འགྱུར་གྱིས་སྒྱུ་རྩལ་སྟོན་པ་དང་། བཟོ་རྩལ་གྱི་
ཐུན་མོང་དང་ཐུན་མོང་མ་ཡིན་པའི་གཞུང་ལུགས་རྣམས་ངག་ནས་འགྲེལ་བར་བྱེད་པ་ནི་ངག་བཟོ་
དང༌། ལུས་ངག་གཙོ་བོར་མི་བྱེད་པར་ཡིད་ཀྱིས་འགྲུབ་པས་ཡིད་བཟོ་སྟེ་བསམ་བྱུང་གི་ཤེས་རིག་
ཁྱད་པར་ཅན་ཞིག་གོ། དེ་ཡང་ལུས་བཟོའི་ནང་ཚན་རི་མོའི་སྒྱུ་རྩལ་ཐད་ལ་མཚོན་ན་ཡུལ་མི་འདྲ་
བ་དང་། མི་རིགས་མི་འདྲ་བ་སོ་སོ་སུ་ཡིན་ཡང་རང་གི་ཁྱད་ཆོས་དང་ལྡན་པའི་རི་མོའི་སྒྱུ་རྩལ་ལ་
གྲུབ་མཐའ་མི་འདྲ་བ་སོ་སོ་ཡོད་པ་སྟེ། དེ་ལ་བོད་རང་གི་རི་མོའི་སྒྱུ་རྩལ་ཐད་ནས་ཀྱང་གྲུབ་མཐའ་
མི་འདྲ་བ་སྟེ་བྱེའུ་སྒང་བའི་ལུགས་དང་། སྨན་ཐང་བའི་ལུགས། མཁྱེན་བརྩེའི་ལུགས། ཀརྨ་སྒར་
བྲིས་ཀྱི་ལུགས་སོགས་གཙོ་བོ་ལུགས་བཞིར་དབྱེ་ཆོག་ལ་འདིར་བརྗོད་པར་བྱ་བ་ནི་སྨན་ཐང་བའི་
ལུགས་གཙོར་བྱས་ནས་བརྗོད་པར་བྱའོ། །
གཉིས་པ་རི་མོ་ཞེས་པའི་མིང་བྱུང་ཚུལ།
ང་འཛམ་བུའི་གླིང་འདིར་མི་ནི་འགྲོ་བ་གཞན་ལས་བློ་རིག་ཆེས་རྣོ་བའི་མཐོ་རིམ་སྲོག་
208



གངས་ལྗོངས་ཤེས་རིག་ནོར་བུའི་སློབ་གླིང་།
ཆགས་ཤིག་ཡིན་ལ། འབྱུང་འགྱུར་གྱི་འཕེལ་རིམ་ཁྲོད་འཐབ་རྩོད་གང་མང་བགྱིས་པ་ལ་བརྟེན་
ནས་བློ་སྒོ་ཡང་རིམ་བཞིན་དུ་ཇེ་རྒྱས་སུ་སོང་སྟབས་རིག་པའི་གནས་ཀུན་དར་འགོ་ཚུགས་པ་
དང་ཆབས་ཅིག་རི་མོའི་སྒྱུ་རྩལ་ཡང་དེ་བཞིན་དུ་འགོ་ཚུགས་ཤིང་རིམ་བཞིན་འཕེལ་རྒྱས་སུ་སོང་
ཕྱིར། རང་ཅག་གངས་རིའི་ཞིང་ཁམས་འདིར་ཡང་རི་མོ་ནི་བཟོ་གནས་ཀུན་གྱི་ཐོག་མ་ཡིན། ཞེས་
གསུངས་པ་ལྟར། འགྲོ་བ་མི་བྱུང་སྟེ་དེ་དག་གིས་རྡོ་ཟུར་ཁ་ཅན་གྱིས་མཚོན་བྱས་ཏེ་རི་དྭངས་
བརྔོན་པ་དང་རི་དྭགས་ཀྱི་རུས་པའི་རྒྱན་ཆ་བཟོས་པ་ནས་རི་མོའི་སྒྱུ་རྩལ་རིམ་བཞིན་བྱུང་ལ། དེ་
ཡང་རི་མོའི་བཟོ་དབྱིབས་ནི་ཚད་ངེས་ཅན་ཞིག་ལ་མ་སླེབས་ན་རི་མོར་མི་བརྩི་ཞེ་ན་མི་འཐད་
དེ། དཔེར་ན་རྒྱ་ཡིག་གི་ ༽ ཞེས་པའི་དབྱིབས་ལྟ་བུའང་མིའི་དབྱིབས་མ་རེད་ཅེས་ཁ་ཚོད་གཅོད་
མི་ཐུབ་པ་ལྟ་བུས་མཚོན། སྲོག་ཆགས་སོགས་འཇིག་རྟེན་གྱི་བྱ་དངོས་ཡོད་དོ་ཅོག་ལ་དབྱིབས་
འདྲ་མིན་ཞིག་ཡོད་ལ་དེ་རི་མོ་བ་ལས་དང་བོ་བས་བྲིས་པ་དང་རི་མོ་བྱང་ཆ་ཐོན་པའི་མི་གཉིས་
ཀྱིས་བྲིས་པ་མི་འདྲ་བ་ལྟ་བུའོ། །དེས་ན་རི་མོ་ཞེས་པའི་བརྡ་ཆད་དེ་ཇི་ལྟར་བྱུང་ཞེ་ན། སྔོན་ཡུལ་
ཡར་ཀླུང་ཕྱོགས་སུ་ལུག་རྫི་ཨ་དཀར་ཞེས་པ་རང་གི་བདག་པོ་ལ་བློ་སེམས་དཀར་ཞིང་ཤེས་རབ་
བཀྲ་བ་ཞིག་ཡོད་པ་དེས། ཉིན་རྒྱུན་རི་མགོར་ལུག་རྫིར་སོང་ན་ཡང་ཉི་མ་འགྲོ་ཐབས་དང་། ཐང་
པ་སྐམ་ཐོབས་ཙམ་མི་བྱེད་པ་དང་། རང་གི་མི་ཚེ་དེའི་རིན་ཐང་ཕྱུགས་ཟོག་གི་རྨིག་རྗེས་ཁོ་ནར་
ཐིམས་སུ་མི་འཇུག་པའི་ཆེད་རྒྱུན་ཏུ་རྡོ་གཡམ་གྱི་སྟེང་རྟ་ནོར་ལུག་གསུམ་དང་རི་ཆུ་ནགས་གསུམ་
སོགས་མཐོང་ཚད་འབྲི་ཞིང་རི་མོའི་སྒྱུ་རྩལ་ལ་ཧ་ཅང་སྤྲོ་བས་དུས་རྒྱུན་ཁོའི་ལང་ཚོའི་མྱུ་གུ་དེ་རི་
མོའི་སྒྱུ་རྩལ་ལ་བསྟིམ་ཅི་ཐུབ་བྱེད་བཞིན་ཡོད། ཉིན་ཞིག་ཡང་ཁོ་རི་མགོར་ལུག་རྫིར་ཕྱིན་པ་སྤྲིན་
དཀར་གྱི་རིམ་ཁ་ནས་སྦྲང་ཆར་གྱི་དངོས་གྲུབ་ས་འཛིན་གྱི་ཕང་བར་གཏོར་ཏེ་མེ་ཏོག་གི་མཛེས་
ཞལ་ལ་བསིལ་བ་ཐེངས་གཅིག་གནང་རྗེས་ཉི་མ་སེར་བོའི་འཛུམ་ཞལ་ཡང་སྤྲིན་གསེབ་ནས་དལ་
གྱིས་འཕྲོས་པ་དང་བསྟུན་ཕ་གིའི་རི་རྩེ་ནས་འཇའ་ཚོན་སྣ་ལྔའི་གུར་ཁང་ཞིག་ཕུབ་པའི་དབུས་སུ་
ལང་ཚོའི་འཇོ་སྒེག་ལྡན་པའི་བུ་མོ་ཞིག་གསལ་ལེར་མངོན་ཡོང་ལ་ཅང་མ་འགོར་བར་འཇའ་ཚོན་
དང་ལྷན་དུ་ཐག་ཇེ་རིང་ནས་ཇེ་རིང་དུ་གྱུར་ཏེ་མི་སྣང་བར་གྱུར་སོང་། ཉིན་དེའི་ཡ་མཚན་གྱི་དོན་
དག་དེ་ལུག་རྫི་ཨ་དཀར་ལ་མཚོན་ན་ཆེས་རིན་ཐང་བྲལ་བའི་སྒྱུ་རྩལ་གྱི་བརྩམས་ཆོས་ཤིག་མིན་
2C9



དཔྱད་རྩོམ་གཅེས་བཏུས།
ནམ། དགུང་ཁའི་གྲིབ་བསིལ་གྱི་ཡོལ་བ་དང་ལྷན་དུ་ཁོ་རང་ཕྱིར་རང་ཁྱིམ་དུ་ལོག་མ་ཐག་ཁོད་
མཉམ་པའི་རྡོ་གཡམ་གྱི་སྟེང་བུ་མོ་དེའི་གཟུགས་བརྙན་བྲིས་རྗེས་ལྕགས་གཟོང་གིས་ལེགས་པར་
བརྐོས་པས་ཉིན་དེར་མཐོང་བའི་བུ་མོ་དེའི་གཟུགས་བརྙན་ཇི་བཞིན་དུ་བརྐོ་ཐུབ་བྱུང་། ཉིན་ཞིག་
ཁོའི་གྲོགས་པོ་ཞིག་ཡོང་ནས་ཁྱོད་ཀྱི་རྡོ་བརྐོས་འདི་ཅི་ཞིག་རེད་ཅེས་དྲིས་པར། ཁོས་འདི་ནི་རིའི་
བུ་མོ་རེད་ཅེས་ལན་བཏབ་པས། ཉན་པ་བོ་དེ་གོ་བ་འཛོལ་བའམ་ཡང་ན་ཚིག་སྡུད་ཀྱི་ཚུལ་དུ་ལུག་
རྫི་ཨ་དཀར་གྱིས་རི་མོ་ཞེས་པ་ཞིག་བྲིས་ཡོད་ཅེས་ཀུན་ལ་བསྒྲགས་པས་དེ་ནས་བཟུང་ཀུན་གྱིས་
དབྱིབས་བྲིས་ཚང་མར་རི་མོ་ཞེས་བོས་པས་རི་མོ་ཞེས་པའི་བརྡ་ཆད་དེ་རིམ་བཞིན་བོད་ཀྱི་སྐད་ལ་
ཁྱབ་པར་གྲགས་སོ། །
གསུམ་པ། རས་གཞི་བརྡར་ཚུལ།
རི་མོ་བ་ཞིག་ལ་མཚོན་ན་རི་མོ་འབྲི་སའི་གཞི་ནི་ཆེས་དོ་སྣང་བྱེད་སའི་གནས་ཤིག་ཡིན་ལ།
དེ་ཡང་འདིར་རས་བྲིས་བཟོ་སྟངས་ཀྱི་ལག་ལེན་ལ། སྲིང་བལ་གྱི་རྒྱུ་ཆས་འཐག་པའི་རས་དཀར་
བོ་རི་མོ་མེད་པ་ཞིག་ཐོག་མར་ཆུ་ནང་དུ་གཙང་མར་བཀྲུས་རྗེས་སྐམ་དུ་བཅུག་ལ། མཐའ་བཞིར་
སྨྱུག་མ་ཅུང་ཕྲ་བ་བཞི་རས་ཀྱི་མཐའ་དང་ལྷན་དུ་བཙེམ་རྗེས་རྒྱང་སྒྲོམ་གྱི་ནང་དུ་བཅུག་སྟེ་རྒྱང་སྐུད་
ཀྱིས་གྲུ་བཞི་བོ་ཅུང་འཐེན་པའི་ངང་ཕྱོགས་བཞིར་ཡ་ཡོ་མེད་པར་མཉམ་པོར་འཐེན་དགོས། དེ་ནས་
སྤྱིན་ཆུ་དྭངས་ཤིང་གཙང་མ་ཞིག་ཁོད་སྙོམས་པར་བྱུགས་རྗེས་ཉི་མར་སྐམ་དགོས་ལ། དེའི་སྟེང་ཀ་
རག་ལ་སྦྱིན་ཆུ་མང་ཉུང་རན་པ་ཞིག་དང་དཀྲིགས་ནས་སྲབ་ལ་སྙོགས་པར་བྱུགས། ཀ་རག་མང་ན་
ཞལ་གྱི་ཕུགས་མི་བརྟན། །སྤྱིན་ཆུ་མང་ན་ཞལ་ལ་སེར་ཁ་གས། །ཞེས་གསུངས་པ་ལྟར་ལག་ལེན་
ལས་ཤེས་པར་བྱའོ། །དེ་ལྟར་རས་གཞི་སྐམ་རྗེས་མཁྲེགས་ཤིང་གིས་བཟོས་པའི་དབུར་ཤིང་ངོས་
འཇམ་གྱི་སྟེང་ཐོག་མར་མདུན་ནས་འགོ་བརྩམས་ཏེ། ཆུ་ཅུང་ཟད་རེ་བླུགས་ཏེ་དབུར་རྡོ་ངོས་འཇམ་
པ་དབྱིབས་ལེབ་མོས་དབུར་དགོས། དབུར་ཐབས་ནི་ངོས་གཅིག་སྐམ་རྗེས་གཅིག་དབུར་ཏེ་ལན་
གསུམ་མམ་བཞི་ཐང་གི་རྒྱབ་ལ་སྐམ་དབུར་ཐེངས་གཅིག་རྒྱག་དགོས། ཀ་རག་གི་ཚབ་ཏུ་གྲོ་ཕྱེ་
22.0



གངས་ལྗོངས་ཤེས་རིག་ནོར་བུའི་སློབ་གླིང་།
མང་ཉུང་རན་པ་ཞིག་བརྫིས་ཏེ་ཆུ་གཙང་མ་ཞིག་གི་ནང་དུ་བཀྲུས་ན་དེའི་ནང་གི་གྲོ་ཡི་འབྱར་བྱེད་དེ་
ལྷག་འགྲོ་ལ་དེ་དོར་ནས་ཤུལ་གྱི་ཕྱེ་ཁུའི་ནང་སྤྱིན་ཆུ་དྭངས་མོ་ཞིག་བསྲེས་རྗེས་བྱུགས་ན་ཞལ་ཐང་
ངོས་འཇམ་ལ་སོབ་རིས་ཀྱི་སྐྱོན་དང་བྲལ་བ་ཞིག་ཐོན་ཡོང་། འདི་ནི་རང་ཉིད་ཀྱི་ཉམས་མྱོང་ལས་
ཐོན་པའི་གདམས་ངག་ལྟ་བུ་ཡིན་པས་གསར་སློབ་རྣམས་ཀྱི་སྐྱེས་སུ་ཕུལ་བ་ལགས།
བཞི་བ། ཐིག་འདེབས་སྟངས།
སྐྱ་ཐིག་ནི་རི་མོའི་སྒྱུ་རྩལ་ཐད་ཧ་ཅང་ཡིད་གཟབ་སའི་གནད་འགག་ཅིག་ཡིན་ལ། དེ་ལ་ཐོག་
མར་ཚངས་ཐིག་དང་འགོ་ཐིག་བཏབ་རྗེས་ཞལ་ཚད་ཀྱི་ཐིག་འདེབས་དགོས་ཤིང་ཞལ་ཚད་གཅིག་
ལ་སོར་བཅུ་གཉིས་ཡིན་པ་དང་། ཞལ་ཚད་འཇལ་སྐབས་ཐོག་མར་སོར་བཞིའི་ཚད་ནི་ཞལ་ཐང་
གི་ཆེ་ཆུང་དང་བསྟུན་ནས་རང་གི་འདོད་མོས་ལྟར་བཞག་ཆོག དེ་ལྟར་སོར་བཞིའི་ཚད་འཇལ་
རྗེས་ཞལ་ཚད་ལ་སོར་བཞི་ཅན་གསུམ་འཇལ་བ་ལ་སོར་བཅུ་གཉིས་ཏེ་ཞལ་ཚད་གང་ཟེར་ཞིང་
ལྷག་མའི་ཐིག་རྣམས་ཞལ་ཚད་འཇལ་བྱེད་ཀྱི་ཐིག་དེས་འཇལ་བ་ལས་རང་མོས་ལྟར་གཏན་ནས་
འཇོག་དགོས་མི་རུང་། འདི་ནི་གསར་སློབ་པ་ཞིག་ལ་མཚོན་ན་ངེས་པར་དུ་མཉམ་འཇོག་དགོས་
སའི་གནས་ཤིག་ཡིན། གལ་ཏེ་ཞལ་ཚད་ནོར་སོང་ན་ལྷག་མའི་ཐིག་ཚང་མ་ནོར་འགྲོ་ལ་གོང་གི་
ཞལ་ཚད་བགོ་ཚུལ་དེ་ཤེས་ན་ལྷག་མའི་ཐིག་རྣམས་ལྷ་བྲིས་མཁན་ཆེན་བློ་བཟང་ཕུན་ཚོགས་དང་།
གཡང་བ་ཕུན་ཚོགས་རྡོ་རྗེ། བསྟན་པ་རབ་བརྟན་སོགས་ཀྱིས་མཛད་པའི་དཔེ་རིས་སོགས་སུ་
གསལ་བས་འདིར་ཡིག་ཚོགས་ལ་འཛེམས་ནས་རྒྱས་པར་མི་སྤྲོའོ། །དེ་ལྟར་ཐིག་རྣམས་བཏབ་
ཚར་རྗེས་རིམ་བཞིན་ན་བཟའ་དང་ཁྲི། རྒྱབ་ཡོལ། སྤྲིན་དང་འཇའ་ཚོན། རི་ཆུ་ནགས་གསུམ།
མདུན་གྱི་རིན་པོ་ཆེའི་མཆོད་པ་སོགས་འབྲི་བ་བོ་རང་གི་བློ་རང་གི་བློ་ཡི་སྒྱུ་རྩལ་གྱི་བཀོད་པ་ལ་
བརྟེན་ནས་བྲིས་རྗེས་ཚོན་གྱི་རིམ་པ་ལ་ཐུག་པ་ཡིན་ཞིང་། གཞན་ཐིག་འདེབས་པ་ལ་འཕྲེང་ཁ་
ས་མཛད་པའི་བཟོ་རིག་པའི་བསྟན་བཅོས་མདོ་རྒྱུད་གསལ་བའི་མེ་ལོང་དང་། སངས་རྒྱས་བྱང་
21 ༢.



དཔྱད་རྩོམ་གཅེས་བཏུས།
སེམས་དང་ཡི་དམ་ཞི་ཁྲོའི་ལྷ་ཚོགས་ཀྱི་ནང་དུ་གསུངས་པའི་སྐུའི་ཆ་ཚད་ཀྱི་སྡོམ་རྣམས་བློར་བྱང་
བར་བྱས་ན་འབྲི་བདེ་བས་གསར་སློབ་རྣམས་ཀྱིས་འབད་པར་བྱའོ། །
ལྔ་བ། ཚོན་གྱི་གོ་རིམ།
ཚོན་གྱི་གོ་རིམ་ནི་ཆུང་དུས་ནས་ཧ་ཅང་གོམས་དགོས་པ་ཞིག་ཡིན་ཞིང་ཚོན་རྣམས་ལག་ལ་
གང་ཐོན་གྱིས་བྱུགས་ན་མདོག་སྐྱ་བོ་རྣམས་ནོག་སླ་བས་མདངས་རྒྱག་སྐབས་ཀྱི་བཀག་རྒྱ་ཞིག་
ཡིན་པས། སྔོན་བྱོན་མཁས་པའི་ཕྱག་སྲོལ་ལས། དང་བོ་མཐིང་། གཉིས་པ་སྤང་མ། གསུམ་པ་
སྤང་སྨུག བཞི་བ་སྤང་སྐྱ། ལྔ་བ་སྤྲིན་པའི་སྤང་སི། དྲུག་པ་སྔོ་སངས། བདུན་པ་སྤྲིན་པའི་སྔོ་སི།
བརྒྱད་པ་ན་རོས། དགུ་བ་ན་རོས་སྐྱ་བ། བཅུ་བ་ལི་སྐྱ། བཅུ་གཅིག་པ་ལི་སྐྱ་སྐྱ་བ། བཅུ་གཉིས་
པ་སེར་བོ། བཅུ་གསུམ་པ་སེར་སྐྱ། བཅུ་བཞི་བ་བཙོ་མ། བཅོ་ལྔ་བ་དམར་སྐྱ། བཅུ་དྲུག་པ་
དམར་སི། བཅུ་བདུན་པ་དམར་སྐྱ་ཚོ་བ། བཅོ་བརྒྱད་པ་ཇ་ཁ་སྐྱ་ཚོ་སྣ་ཚོགས། བཅུ་དགུ་བ་ནག་
སི་སྐྱ་ཚོ། ཉི་ཤུ་བ་ལི་སྨུག ཉེར་གཅིག་པ་ལི་ཁྲི། ཉེར་གཉིས་པ་མཚལ། ཉེར་གསུམ་པ་མཚལ་
སྨུག ཉེར་བཞི་བ་ཤ་ཁ་རིགས་སྣ་ཚོགས། ཉེར་ལྔ་བ་ཀ་རག ཉེར་དྲུག་པ་གསེར་གདན་ངང་བ།
ཉེར་བདུན་པ་འཇའ་ཁྲིད་པ་བཅས་གོ་རིམ་བཞིན་དུ་བྱུགས་རིས་མེད་པ་ཁོད་སྙོམས་པ་དང་སྲབ་
པར་བཏང་རྗེས་གྲི་རྣོན་པོ་ཞིག་གིས་ཚོད་བཞར་ཐེངས་གཅིག་དགོས་ལ་གསེར་གྱི་སྟེང་ཚོན་བཞར་
རྒྱག་མི་རུང་ངོ༌། །
དྲུག་པ། ཚོན་མདངས་རྒྱག་ཚུལ།
དེ་ནས་མདངས་རྒྱག་ལུགས་ལ། ཇི་སྐད་དུ། སྤྲིན་དང་ཆུ་དང་མེ་ཏོག་རྒྱབ་ཡོལ་དང་། །ནོར་
བུ་ཁང་བཟང་རྒྱབ་ཀྱི་རིགས་རྣམས་ལ། རང་རང་མདོག་དང་མཚུངས་པའི་མདངས་ཆུ་སྤྱོད། །པིར་
ཁ་རློན་ཚབས་ཆེ་ན་ཚོ་རྡོལ་བས། །མདངས་ཆུ་སླ་ཞིང་པིར་ཁ་སྐམ་པ་དང་། །སྔ་མ་སྐམ་རྗེས་ཕྱི་
21.2



གངས་ལྗོངས་ཤེས་རིག་ནོར་བུའི་སློབ་གླིང་།
མ་སྐྱར་བ་ཡིན། །མདངས་ཐེངས་ཉི་ཤུ་རྩ་གཅིག་བརྒྱབས་པས་ན། །མདངས་ལ་གད་པ་མེད་པ་
མེ་ལོང་ལ། །ཧ་བཏབ་བཞིན་དུ་དལ་བས་ཡལ་བ་བཞིན། །མདངས་ཀྱི་ཁྱད་ཆོས་དངོས་སུ་མཐོང་
བར་འགྱུར། །ཞེས་དང་། མདངས་ཉེས་དེ་ནི་ངུས་པ་འདྲ། །ངུས་པའི་ནང་ནས་འཛིངས་པ་འདྲ། །
བཀོད་ཉེས་དེ་ནི་བྲོས་པ་འདྲ། །བྲོས་པའི་ནང་ནས་འཁྱར་བ་འདྲ། །སྡེབ་ཉེས་དེ་ནི་སྤུང་བ་འདྲ། །
སྤུང་བའི་ནང་ནས་སྟོར་བ་འདྲ། །དེ་འདྲའི་རིགས་རྣམས་སྤངས་དགོས་སོ། །ཞེས་གསུངས་པ་ལྟར་
ཚོན་མདངས་ཀྱི་ཁྱད་ཆོས་དང་ཡོན་ཏན་རྣམས་བླངས་ཏེ་སྐྱོན་རྣམས་དོར་དགོས་ཤིང་། སྤྱིར་ཚོན་
མདངས་ནི་རི་མོའི་མཛེས་ཆ་འབུར་དུ་ཐོན་བྱེད་ཀྱི་གྲུབ་ཆ་གལ་ཆེན་ཞིག་ཡིན་ཞིང་། དེ་ལ་ཡང་
ཚོན་མདངས་ཉམས་འགྱུར་མེད་གྱུར་ན། །མཛེས་མའི་གོས་ཧྲུལ་གྱོན་པ་བཞིན། །མཛེས་པའི་
ཉམས་འགྱུར་བསྒྲིབས་པ་ཡིན། །སྐྱ་རིས་ཁངས་ལུང་མེད་པ་ན། །ཚོན་མདངས་ལེགས་ཀྱང་ཅི་
ཞིག་ཕན། །རྒན་མོར་རྒྱན་གྱིས་སྤྲས་ཀྱང་རུང་། །ཀུན་གྱི་སེམས་པ་ག་ལ་འཆོར། །ཞེས་གསུངས་
པ་ལྟར་རི་མོའི་སྒྱུ་རྩལ་ཁྲོད་དབྱིབས་དང་ཁ་དོག་གཉིས་འབྲེལ་བ་དམ་ཟབ་ཏུ་གནས་ཡོད་པ་བསྟན་
ཡོད། ཚོན་མདངས་རྒྱག་ལུགས་ལ་ཡང་འཇམ་མདངས་དང་གཙགས་མདངས། གཤའ་མདངས་
སོགས་གཙོ་བོ་རིགས་གསུམ་དུ་དགར་ཆོག་ལ། འཇམ་མདངས་ནི་པིར་རྗེས་མི་མངོན་ཤིང་མེ་
ལོང་ལ་ཧ་བཏབ་པ་བཞིན་རྩ་བར་ཚོ་ལ་མཐར་སྐྱ་རུ་བཅུག་པ་ལ་ཟེར་ཞིང་ཆུ་ཚོན་རི་མོ་འབྲི་སྟངས་
དང་མཚུངས་ལ། གཙགས་མདངས་ནི་ཐིག་གི་དབྱིབས་རྣམས་རྩ་བར་ཆེ་ལ་མཐར་ཆུང་བར་བཅུག་
པའི་དོན་ཡིན་ཞིང་། སྣུམ་ཚོན་རི་མོའི་འབྲི་སྲོལ་དང་ཕྱོགས་མཚུངས་ཤིག་ཡིན། གཤའ་མདངས་
ནི་པིར་རྗེས་ཧ་ཅང་ཕྲ་བ་རྣམས་མངོན་དུ་བཅུག་པ་ཡིན། མདོར་ན་ཚོན་མདངས་གང་ཡིན་ཡང་
ཚོན་རང་རང་གི་མདོག་ཁ་བོར་ཆུ་ཅུང་མང་དུ་བཅུག་སྟེ་པིར་ཁ་ཅུང་སྐམ་པའི་ངང་མདངས་རྒྱག་
དགོས་ལ་གཙོ་བོ་རང་རང་གི་ལག་ལེན་ལས་ཤེས་པར་བྱའོ། །
བདུན་པ། བཅད་རྒྱག་ཚུལ།
བཅད་རྒྱག་ཚུལ་ལ་ཡང་། སྣེ་ཕྲ་དཀྱིལ་རགས་རྣམས་ཀྱི་དམ་པ་སྟེ། །དེ་ཡང་བཅད་ལམ་
213



དཔྱད་རྩོམ་གཅེས་བཏུས།
གྲིམས་ཤིང་སྙོམས་པ་ལ། །སྣེ་གཉིས་ཅུང་ཟད་ཕྲ་བ་སྟེ། །ལྷ་མོའི་སྨིན་མ་འདྲ་བ་དང་། །སེན་མོའི་
རྗེས་འདྲ་ཞེས་ཀྱང་བརྗོད། །ཅེས་གསུངས་པ་ལྟར་བཅད་སྣེ་ཕྲ་ལ་ཡལ་བ་ལྟ་བུ་དང་དཀྱིལ་སྦོམ་པ་
ཞིག་བཅད་འགོ་བརྩམས་ནས་མཇུག་བར་ཤར་མར་འབྲི་བ་ལས་བཅད་མདུད་མེད་པ་ཞིག་ངེས་པར་
དུ་ལག་བྱང་དུ་མཇུག་བར་དགོས། བཅད་ལའང་དབྱེ་ན་འཇམ་བཅད་དང་། རྩུབ་བཅད། ན་བཟའི་
བཅད་མདའ། ལོ་མའི་བཅད། སྤྲིན་པའི་བུན་བཅད་བཅས་བཞི་རུ་དབྱེ་ཆོག་ལ། འཇམ་བཅད་
ཅེས་པ་ནི་ཤ་བཅད་ལ་གོ་དགོས་ཤིང་ཚོན་མདོག་སླ་ལ་ཕྲ་བ། བཞིན་གྱི་ཉམས་འགྱུར་ཤ་བཅད་
རྒྱག་དུས་ཐོན། །ཕྲ་སྦོམ་མེད་པ་རྟ་རྔ་བཞིན་དུ་མཚུངས། །ཅེས་གསུངས་པ་ལྟར་དང་། རྩུབ་
བཅད་ནི་བྲག་རི་སོགས་རང་བཞིན་རྩུབ་པོའི་རིགས་ལ་རྒྱག་པའི་བཅད་ལ་ཟེར་ཞིང་། འབུར་ཀྱོག་
ཕྱིར་མདོག་ཆེད་གློ་བུར་སྦོམ་ལ་གློ་བུར་ཕྲ་བ་ཡིན། བཅད་མདའ་ནི་ན་བཟའ་དང་མེ་རིས་སོགས་
ཀྱི་བཅད་ཡིན་པས་སུལ་ཁུགས་ལ་སྦོམ་ཞིང་བཅད་སྣེ་ཕྲ་ལ་ཡལ་བ་ལྟ་བུ་ནི་བཅད་མདའི་ཁྱད་ཆོས་
གཙོ་བོ་ཡིན། ལོ་མའི་བཅད་ལ་ཕྱི་བཅད་གྲོད་པར་སྦོམ་ལ་རྩ་རྩེ་ཕྲ། །ལོ་མའི་རྩ་རིས་མང་ལ་ཤིན་
ཏུ་ཕྲ། །ཞེས་གསུངས་པ་ལྟར་རྩ་བ་དང་རྩེ་མོ་གཉིས་ཤིན་ཏུ་ཕྲ་ཞིང་དཀྱིལ་དུ་སྦོམ་པ་དགོས། བུན་
བཅད་ནི་གཞན་རྣམས་དང་མི་འདྲ་སྟེ། འདིའི་ཁྱད་ཆོས་གཙོ་བོ་ནི་མདངས་ཀྱི་རྣམ་པ་མཚོན་པའི་
བཅད་ཡིན་ལ། སྤྲིན་དང་རྒྱབ་ཡོལ། ཁང་བཟང་དང་རྒྱུན་རིས་སོགས་ཀྱི་མཐའི་གྲིབ་གཟུགས་
མཚོན་བྱེད་ཡིན་ལ་ཅུང་སྦོམ་ཞིང་རྩ་བར་ཚོ་ལ་མཐའ་ལ་ཡལ་བ་ལྟ་བུ་དགོས། བཅད་མདོག་ཀྱང་
རང་རང་གི་ཁ་དོག་ལ་ལྟོས་ནས་འཐེན་པ་ལས་གང་བྱུང་དུ་བཅད་བརྒྱབས་ན་མི་མཛེས་སོ། །
བརྒྱད་པ། གསེར་ཤོག་སྦྱོར་ཐབས།
དེ་ཡང་ཐང་ཁ་དང་ལྡེབས་རིས་སོགས་ཀྱི་སྟེང་གསེར་ཤོག་སྦྱོར་བ་དང་གསེར་བྲིས་འཐེན་པ་
ནི་པ་ནི་འཛམ་གླིང་གི་མི་རིགས་གང་ལའང་མེད་པའི་བོད་རང་གི་མཛེས་དཔྱོད་ཀྱི་ལྟ་བ་མཚོན་པའི་
ཁྱད་ཆོས་ཤིག་ཡིན་ལ། དེས་རི་མོའི་སྒྱུ་རྩལ་གྱི་མཛེས་ཆ་ཕྱིར་མངོན་ཐུབ་པར་མ་ཟད་སྒྱུ་སྤུས་ཀྱི་
ཐད་ལའང་རིན་ཐང་མཐོ་རུ་འདེབས་པའི་ཁྱད་ཆོས་ཕུན་སུམ་ཚོགས་པ་ཞིག་བསྣན་ཡོད། དེ་སྦྱོར་
214



གངས་ལྗོངས་ཤེས་རིག་ནོར་བུའི་སློབ་གླིང་།
ཐབས་ནི་ཐོན་མར་གསེར་ཤོག་སྦྱོར་སའི་གཞིའི་སྟེང་ gr : i* ལེགས་པར་བྱུགས་རྗེས་ ༧ #
གྱིས་གཙང་མར་ཕྱིས་ཏེ་གསེར་ཤོག་སྦྱར་ན་གསེར་གྱི་འོད་ཡུན་རིང་དུ་གནས་པ་དང་ངོས་འཇམ་
པའི་ཁྱད་ཆོས་ལྡན་ཞིང་གལ་ཏེ་མི་འབྱར་ན་ཁ་རླངས་བརྒྱབས་ནས་སྦྱར་ཆོག་གོ། །
མཇུག་བསྡུ་བ།
རང་ཅག་ཁ་བའི་ལྗོངས་འདིར་སྔོན་བྱོན་ལོ་པཎ་མང་བོས་དཀའ་ཚེགས་དང་སྐུ་ངལ་ལ་མ་
འཛེམ་པར་སྟོད་རྒྱ་གར་འཕགས་པའི་ཡུལ་ལ་ལན་དུ་མར་ཞབས་ཀྱིས་བཅག་ཏེ་གཞུང་ལུགས་རྒྱ་
མཚོ་ལྟ་བུ་རྣམ་དཔྱོད་ཀྱི་རྩལ་ལ་བརྟེན་ཏེ་ལེགས་པར་དྲངས་པས་བསྟན་པ་ཉི་མ་བཞིན་ཤར་བར་
བྱས་ཡོད་ལ། དེ་ཡང་རི་མོའི་སྒྱུ་རྩལ་འདིའང་བལ་ལུགས་ཀྱི་འབྲི་སྲོལ་གངས་ལྗོངས་ལ་དར་ནས་
གནམ་གྱིས་ས་བཀབ་པ་ལྟ་བུའི་མཁས་གྲུབ་མང་བོས་བཟོ་བཀོད་དང་བོད་རང་གི་མཛེས་དཔྱོད་ཀྱི་
ལྟ་བ་དང་མཐུན་པར་རང་ལུགས་སུ་བསྒྱུར། ལྷག་པར་སྨན་མཁྱེན་གཉིས་བྱོན་པ་ནས་བོད་ཀྱི་རི་
མོར་གསར་བཏོད་དང་འཕེལ་རྒྱས་ཆེས་ཆེར་བྱུང་སྟེ་ལྡེབས་རིས་དང་ཐང་གར་ལྷ་སྐུའི་སྣང་བརྙན་
བྲིས་པའི་ཐོག་ཡུལ་ལྗོངས་ཀྱི་བཀོད་པ་བསྣན་ཞིང་དབྱིབས་དང་ཁ་དོག་གཉིས་ཀར་གཙོ་ཕལ་གྱི་
དབྱེ་བ་མེད་པར་བྲིས་ཏེ་ད་ལྟའི་བར་ལོ་ངོ་སྟོང་ཕྲག་གཅིག་ལྷག་གི་ལོ་རྒྱུས་ལྡན་ཞིང་། མི་རིགས་
གཞན་གང་ལའང་མེད་པའི་རང་ལུགས་རྨ་མེད་པ་ཞིག་གསར་གཏོད་བྱད་ཡོད་པར་མ་ཟད། སྐུ་
གཟུགས་ཀྱི་ཐིག་རྩ་རབ་གསལ་ཉི་མ། བསྟན་བཅོས་ལེགས་བཤད་ནོར་བུའི་འཕྲེང་བ། ཐིག་གི་
ལག་ལེན་དུ་མ་གསལ་བར་བཤད་པ་བཟོ་རིག་མཛེས་པའི་ཁ་རྒྱན་སོགས་གཞུང་ལུགས་མང་བོ་
ལྗགས་རྩོམ་གནང་སྟེ། རིག་པའི་གཞུང་ལུགས་དང་སྒྱུ་རྩལ་གྱི་ལག་ལེན་སོགས་ཕྱོགས་ཡོངས་
ནས་བོད་རང་གི་ཁྱད་ཆོས་ལྡན་ཞིང་གསོན་ཉམས་ལྡན་པའི་སྒྱུ་རྩལ་གྱི་བརྩམས་ཆོས་རིང་མོ་ཞིག་
འུ་ཅག་གི་བགོ་སྐལ་དུ་གྱུར་ཡོད་པ་ལགས་སོ། །
བཟོ་རྩལ་རྒྱ་མཚོའི་རླབས་ཀྱི་ཟེགས་མ་འདི། །
བདག་བློ་བྱིས་པའི་གོམ་པས་གཞལ་མིན་ཡང་། །
21 5



དཔྱད་རྩོམ་གཅེས་བཏུས།
གསར་སྐྱེས་མྱུ་གུར་བཅངས་པའི་ལྷག་བསམ་འདི། །
གངས་ཅན་བསྟན་འགྲོའི་ཆེད་དུ་བསྔོས་པ་ལགས། །
རྩོམ་པ་བོ། རུ་མང་སྐལ་ལྡན་རྒྱ་མཚོ།
སྐབས་བཅུ་གཉིས་པའི་མཐར་ཕྱིན་སློབ་མ། | རྩོམ་འདི་ནི་༢༠༠༩ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་རྐང་ཚ་རྫོང་རུ་མང་དགོན་དུ་སློབ་ཁྲིད་བྱེད་བཞིན་ཡོད།
216



གངས་ལྗོངས་ཤེས་རིག་ནོར་བུའི་སློབ་གླིང་།
ནད་ཀྱི་རྒྱུ་ངོས་འཛིན་ཚུལ་རགས་ཙམ་གླེང་བ་བདུད་རྩིའི་ཟེགས་མ།
གཅན་ཆོས་དཔལ་རྒྱ་མཚོ། (གཅན་ཚ}
རྒྱལ་ཀུན་ཐུགས་རྗེ་ཟླ་བའི་ཀློང་ལས་བླ་མེད་འོད་སྣང་འཕྲོས་ཙམ་གྱིས། །
རིགས་དྲུག་དུག་གསུམ་རྒྱུ་ལས་བྱུང་བའི་བཞི་བརྒྱ་རྩ་བཞིའི་ནད་དཔུང་ཀུན། །
དྲན་པ་ཙམ་གྱིས་མ་ལུས་བཅོམ་ཏེ་ཡིད་ལ་བདེ་བའི་དཔལ་སྟེར་བ། །
བདེ་གཤེགས་སྟོན་པ་སྨན་གྱི་བླ་མར་རྩེ་གཅིག་སྙིང་ནས་གུས་པས་འདུད། །
དེ་ཡང་ཟླུམ་གཟུགས་གོ་ལ་འདིའི་ཡང་སྟེང་མཛེས་སྡུག་གི་སྒྱུ་འཕྲུལ་ཀློང་རིམ་ན་གངས་
དཀར་རི་བོས་ཡོངས་སུ་བསྐོར་བས་འཕགས་མཆོག་སྤྱན་རས་གཟུགས་ཀྱི་གདུལ་ཞིང་བསིལ་ལྡན་
ཁ་བ་རི་བའི་ཞིང་ཁམས་འདིའི་ཕྱི་སྣོད་ཀྱི་ཡུལ་གྲུ་དང་ནང་བཅུད་ཀྱི་སེམས་ཅན་རྣམས་ཀྱང་རང་
བྱུང་ཆོས་ཉིད་ལྟར་གྲུབ་པ་ཞིག་ཡིན་ལ། ས་ཆེན་པོའི་ཡང་སྟེང་འདི་ལ་སྨྲ་ཤེས་ཤིང་དོན་གོ་བའི་
འགྲོ་བ་མི་ཞེས་པའི་ཐ་སྙད་འདི་བྱུང་བ་ནས་བཟུང་དེ་རྣམས་ཀྱི་རང་རང་གི་སྐྱེས་སྟོབས་རིག་པའི་
འོད་སྣང་ལ་བརྟེན་ནས་སྐད་རིགས་དང་ལྟ་བ། བསམ་བློ། གོམས་སྲོལ། རིག་གནས་དང་ཆོས་
ལུགས་དཔལ་འབྱོར་དང་ཆབ་སྲིད་རིག་པ་སོགས་ཀྱི་རྒྱབ་ལྗོངས་ལས་མི་རིགས་ཞེས་རང་སྐྱ་ཐུབ་
པའི་མིང་བྱང་ས་སྒང་རིལ་བོ་འདིའི་སྟེང་ཐོག་མར་བཀོད་པ་ཡིན་ལ། སྤྱིར་མི་རིགས་གང་ཞིག་གི་
རིགས་རུས་དང་རིག་གནས་སོགས་ལ་བརྟག་དཔྱད་ཡང་དག་བྱེད་དགོས་ན་ངེས་པར་དུ་ཐོག་མར་
གདོད་མའི་སྤྱི་ཚོགས་ཀྱི་འཚོ་བའི་རྒྱབ་ལྗོངས་ནས་འགོ་བརྩམས་ཏེ་དུས་རབས་གསར་བའི་སྤྱི་
ཚོགས་ཀྱི་གོམ་འགྲོས་གང་ལ་ཐུག་གི་བར་དུ་ལེགས་པར་དཔྱད་དགོས་པ་ནི་ཟློག་མེད་ཀྱི་གཏན་
ཚིགས་རིག་པ་ཉིད་ལགས།
217



དཔྱད་རྩོམ་གཅེས་བཏུས།
དེ་ཡང་གསོ་དཔྱད་ཀྱི་གཞུང་ལུགས་ནི་ལུས་ཅན་འགྲོ་བ་རྣམས་བདེ་བར་གནས་པར་བྱེད་པ་
དང་ན་བ་རྣམས་གསོས་ཏེ་ཚེ་རིང་བྱེད་ཀྱི་ཐབས་ལམ་སྟོན་པའི་ངོ་མཚར་རྨད་དུ་བྱུང་བའི་རིག་པའི་
གཞུང་ལུགས་ཤིག་ཡིན་ལ། འཛམ་གླིང་གི་མི་རིགས་རྣམས་ཀྱི་རིག་གནས་དང་བསམ་བློའི་འདུ་
ཤེས། ལོ་རྒྱུས་རིག་པ། སྤྱི་ཚོགས་ཁོར་ཡུག་སོགས་ཀྱི་རྒྱབ་ལྗོངས་ལས་འགྲོ་བ་མི་ཡི་ ་ལུས་
ཁམས་བརྟག་དཔྱོད་ཐད་ལ་ཡང་རང་རང་གི་ཐུན་མོང་མ་ཡིན་པའི་རིག་ལམ་གཞན་དང་མི་འདྲ་བའི་
རྒྱུ་རྐྱེན་འོག་དེང་སྐབས་འཛམ་གླིང་ན་མིང་དུ་གྲགས་པའི་ཞི་ལ་གསོ་རིག་དང་། རྒྱ་གར་གསོ་རིག
རྒྱ་ནག་གསོ་རིག ཨ་རབ་གསོ་རིག ཕྱི་གླིང་གསོ་རིག བོད་ཀྱི་གསོ་རིག་བཅས་མི་འདྲ་བའི་
ཁག་མང་བོ་ཞིག་གྲུབ་ལ་དེ་རྣམས་ཀྱིས་ཀྱང་དུས་རབས་ཀྱི་འགྲོས་དང་བསྟུན་ནས་འཛམ་གླིང་གི་
འགྲོ་བ་མིའི་རིགས་ཀྱི་ལུས་ཁམས་བདེ་སྲུང་ཐད་ལ་རང་རང་གི་ཐུན་མོང་མིན་པའི་རླབས་ཆེན་གྱི་
ལག་རྗེས་ཕུལ་དང་འབུལ་བཞིན་ཡོད་ལགས། དེང་རབས་བོད་ཀྱི་གསོ་རིག་ནི་ཤར་གླིང་རིག་
གནས་ཀྱི་ཁོངས་སུ་གཏོགས་པའི་འཛམ་གླིང་དུ་གྲགས་ཆེ་བའི་སྲོལ་རྒྱུན་རིག་གནས་ཀྱི་གསོ་རིག་
ཡིན་ལ་འདིའི་གཞུང་ལུགས་ཀྱི་མ་ལག་ནི་རང་རིགས་ཡབ་མེས་གོང་མ་རྣམས་ཀྱིས་གདོད་མའི་སྤྱི་
ཚོགས་ཁྲོད་རང་བྱུང་ཁམས་ཀྱི་ནད་རིགས་སྣ་ཚོགས་ལ་འཐབ་རྩོད་བྱས་པའི་ཉམས་མྱོང་གསོག་
འཇོག་དང་བོད་དུ་བྱུང་བའི་དུས་རབས་བར་མའི་ཡན་གྱི་རང་བྱུང་ཚན་རིག་ལ་བརྟེན་པ་དང་ཁྱད་
པར་དུ་བོད་རང་ལ་བཀའ་དྲིན་མཆོག་དུ་མངའ་བའི་ཁྱབ་བདག་སྨན་གྱི་བླ་མའི་ཡེ་ཤེས་ཀྱི་སྒྱུ་འཕྲུལ་
རོལ་བ་རྗེ་གཡུ་ཐོག་པའི་མཚུངས་མེད་རིག་པའི་བློ་གྲོས་ལས་སྤྱི་ལོ་༧༥༣ལོ་ནས་བོད་རང་གི་སྔར་
ཡོད་ཀྱི་སྲོལ་རྒྱུན་གསོ་དཔྱད་ལ་རྒྱབ་རྟེན་བཅོལ་ཞིང་དུས་རབས་དེར་བྱུང་བའི་ཕྱོགས་རིགས་ཀྱི་
མཁས་དབང་རྣམ་པའི་ལུགས་ཀྱི་ཉིང་བཅུད་དང་ཁོང་རང་གི་ཕུན་སུམ་ཚོགས་པའི་ལག་ལེན་གྱི་
ཤེས་བྱ་ཐམས་ཅད་ཕྱོགས་བསྡོམས་མཛད་ནས་སྤྱི་ལོ་༧༦༥ལོར་བདུད་རྩི་སྙིང་བོ་ཡན་ལག་བརྒྱད་
པ་གསང་བ་མན་ངག་གི་རྒྱུད་ཅེས་པ་འདི་ཉིད་ལེགས་གྲུབ་བྱུང་བ་ཡིན། དེང་གི་དུས་འདིར་ལངས་
ཕྱོགས་ཀྱི་རིགས་ལམ་ཞན་པའི་སྐྱེ་བོ་ཁ་ཅིག་གིས་བོད་རང་གི་གསོ་དཔྱད་ཀྱི་གཞུང་ལུགས་འདི་
ཉིད་བོད་རང་གི་གདོད་མའི་ཆོས་ལུགས་ཏེ་བོན་ཆོས་དར་བ་ནས་བཟུང་བྱུང་བ་ཞིག་ལ་ངོས་འཛིན་
གནང་བ་དང་གཞན་ད་དུང་དེའི་ཕྱིས་ནས་བརྒྱུད་པའི་ནང་བསྟན་ཆོས་ལུགས་བོད་རང་ས་ལ་དར་བ་
21.8



གངས་ལྗོངས་ཤེས་རིག་ནོར་བུའི་སློབ་གླིང་།
ནས་བོད་རང་ལ་གསོ་དཔྱད་ཀྱི་གཞུང་ལུགས་དར་ཚུལ་སོགས་བཤད་ཚུལ་འདི་གཉིས་ང་ཚོས་ཡང་
དག་རིག་པའི་ལོ་རྒྱུས་ཀྱི་རྒྱབ་ལྗོངས་ལས་ཁས་ལེན་དཀའ་སྟེ། བོད་རང་གི་གསོ་དཔྱད་ཀྱི་གཞུང་
ལུགས་འདི་ཉིད་བོད་རང་གི་གདོད་མའི་ཆོས་ལུགས་དེ་བརྡོལ་བོན་ལས་བྱུང་ཟེར་བའི་གཏམ་རྒྱུད་
འདི་གནའ་རབས་བོན་གྱི་ཆོས་གཞུང་ན་ཡོད་ཀྱང་། བཤད་ཚུལ་འདི་ཉིད་བོད་རང་གི་གསོ་རིག་
འཕེལ་རྒྱས་ཀྱི་ཆོས་འབྱུང་དང་གཏན་ནས་མི་མཐུན་པ་དང་། གཞན་ཡང་བོད་ཆེན་པོའི་རྒྱལ་
རབས་བརྒྱད་པའི་རྒྱལ་བོ་གྲི་གུམ་བཙན་པོའི་དུས་སུ་མངའ་རིས་ཞང་ཞུང་གི་ཡུལ་དུ་བྱུང་བའི་
གཡང་དྲུང་བོན་གྱི་སྟོན་པ་གཤེན་རབ་མི་བོ་ཆེ་སྐུ་གཤེགས་པའི་ལོ་ཚིགས་ད་ལྟ་ཡོངས་གྲགས་སུ་
མེ་ཁྱི་ལོ་དེ་སྨེ་འཁོར་དང་བོའི་སྨེ་ཕྲེང་གཉིས་པའི་ཉེར་གསུམ་པ་སྟེ་སྤྱི་ལོ་སྔོན་གྱི་༡༩༡༤ལོར་ངོས་
འཛིན་བྱེད་བཞིན་ཡོད་པས་ང་ཚོས་ད་ལྟའི་བར་མི་ལོ་བསྡོམས་རྩིས་བྱས་ན་སྟོན་པ་གཤེན་རབ་སྐུ་
གཤེགས་ནས་མི་ལོ་སུམ་སྟོང་དགུ་བརྒྱ་ལྷག་ལས་འགོར་མེད་ལ། ཉེ་ཆར་མཚོ་སྔོན་གྱི་ལྕང་ལའི་
བང་སོ་ལས་
ལས་ཐོན་པའི་མགོ་རུས་ལ་བུ་ག་དཀྱིལ་དབྱིབས་ཅན་འབིགས་པའི་ཀླད་རུས་གསུམ་པོར་
བརྟག་དཔྱད་བྱས་ན་བོད་རང་ལ་གདོད་མའི་སྤྱི་ཚོགས་ཁྲོད་ཀླད་རུས་འབིགས་བཅོས་ཀྱི་ལག་རྩལ་
དར་ཡོད་པ་འདིས་མཚོན་ཐུབ་པ། དེ་ཡང་ལྕང་ལའི་གནའ་ཤུལ་ཉིན་རེའི་བང་སོ་ལས་ཐོན་པའི་
མགོ་རུས་གཅིག་ནི་ཕལ་ཆེར་ལོ་ཉེར་ལྔ་ཡས་མས་ཅན་གྱི་ཕོའི་མགོ་རུས་ཤིག་ཡིན་ལ་རྒྱ་སྲུབས་
ཀྱི་གཡས་ཕྱོགས་ན་བུ་ག་ཞིག་ཡོད་ལ་བུ་གའི་ཚངས་ཐིག་གི་རིང་ཚད་ལ10m m ཡོད་ལ། བུ་གའི་
ནང་ཁུང་ཤིན་ཏུ་སྙོམས་ཤིང་བདེ་ལ་གསར་སྐྱེས་རུས་པའི་ཤུལ་མེད་ཅེས་ལྕང་ལའི་གནའ་ཤུལ་ལས་
རྙེད་པའི་མགོ་རུས་དེ་དག་ལ་ཞིབ་འཇུག་གནང་མཁན་སྐུ་ཞབས་ཧན་ཁེང་ཞི་ལགས་ཀྱིས་ལྕང་ལའི་
བང་སོའི་མི་རུས་ཞིབ་འཇུག་ཆེད་རྩོམ་ནང་དུ་བུ་གའི་འབིགས་ཚུལ་ནི་བརྣན་འགྲམས་ཀྱི་རྨས་སྐྱོན་
ཡིན་ཞེས་བཀོད་ལ། འདི་ནི་ཤིན་ཏུ་རྣོ་ངར་ལྡན་པའི་མཚོན་ཆ་ཡིས་རྡོལ་བ་ཡིན་ནམ། ཡང་ན་ཁོ་
རང་འཇིག་རྟེན་མི་ཡུལ་དུ་འཚོ་བཞུགས་གནང་སྐབས་སུ་རྡུང་འགྲམས་བྱས་པ་ཡིན་ཞེས་སོགས་ཐེ་
ཚོམས་གྱི་སྒོ་ནས་གཞི་གཅིག་ཏུ་བཀོད་མེད་ན་ཡང་བརྣན་འགྲམས་ཡིན་པར་འདོད་ཤེས་ཆེ་བ་ནི་ང་
ཚོས་ཡང་དག་རིག་པའི་བསམ་བློ་བཏང་ན་འདི་ལ་དོན་འགལ་ཆེན་པོ་ཡོད་པར་སྣང་སྟེ། དེའི་རྒྱུ་
མཚན་ནི་རྡོའམ་དབྱུག་པ་སོགས་གང་རུང་ཞིག་གིས་མགོ་ལ་བརྒྱབ་སྟེ་ཀླད་རུས་རྡོལ་བ་ཡིན་ན།
219



དཔྱད་རྩོམ་གཅེས་བཏུས།
རྣའམ་བུ་གའི་མཐའ་མཚམས་ཀྱི་རུས་པ་མི་ཆག་རྒྱུ་མེད་པའི་ཆོས་ཉིད་དང་གཅིག གཉིས་ན་བུ་ག་
སྒོར་དབྱིབས་ཐམས་ཅད་ཀྱི་ཚངས་ཐིག་གི་རིང་ཚད་ལ་10=12n ཀ བར་འདུག་པ་དཔེ་མི་སྲིད་པ་
བཅས་ཀྱི་དབང་གིས་ཀླད་རུས་འདི་དག་ནི་གདོད་མའི་སྤྱི་ཚོགས་ནང་འབིགས་བཤགས་བྱས་པ་
ཡིན་པ་ང་ཚོས་རྟོགས་སླའོ། །རང་རེའི་ཁ་བ་ཅན་གྱི་ཡབ་མེས་གོང་མ་རྣམས་ཀྱིས་གདོད་མའི་དུས་
རབས་ནང་ཀླད་རུས་གཤགས་བཅོས་བྱས་ནས་ཀླད་པའི་ནང་གི་སྲིན་འབུ་བླངས་པའི་ངོ་མཚར་བའི་
གཏམ་རྒྱུད་སོགས་རྗེ་གཡུ་ཐོག་གསར་རྙིང་གི་རྣམ་ཐར་དང་ཚད་ལྡན་ལོ་རྒྱུས་ནང་དུ་ད་ལྟ་ང་ཚོས་
མཐོང་རྒྱུ་ཡོད་ལ་ལྕང་ལའི་བང་སོ་ལས་ཐོན་པའི་ཀླད་རུས་དེ་དག་གིས་མི་ལོ་ལྔ་སྟོང་ལྷག་གི་ཡར་
སྔོན་དུ་བོད་རང་ལ་གདོད་མའི་གསོ་དཔྱད་ཡོད་པ་ར་སྤྲོད་བྱས་ཡོད། གཞན་ཡང་ནང་བསྟན་ཆོས་
ལུགས་ལས་བོད་རང་གི་གསོ་དཔྱད་དར་ཚུལ་གྱི་ལྟ་བ་འདི་ནི་སངས་རྒྱས་ཆོས་ལུགས་དང་བོད་
རང་གི་གསོ་དཔྱད་གཉིས་པར་ཆུ་དང་ཉ་མོ་ལྟ་བའི་འབྲེལ་བ་དམ་པོ་ཡོད་པ་ནི་རང་རེའི་གསོ་དཔྱད་
ཀྱི་གཞུང་དུ་བསྟན་པའི་ལུས་ཁམས་ཆགས་ཚུལ་གྱི་རྣམ་བཤད་དང་། ནད་ཐམས་ཅད་རླུང་མཁྲིས་
བད་ཀན་གསུམ་གྱིས་བསྐྱེད་པའི་རིང་རྒྱུ་ནི་ནང་བསྟན་སྡེ་སྣོད་གསུམ་གྱི་གསུང་ཡུལ་དུ་གྱུར་བའི་
འདོད་ཆགས་དང་ཞེ་སྡང་གཏི་མུག་སྟེ་ཉོན་མོངས་དུག་གསུམ་དང་རྩ་མདོ་སྐབས་ཀྱི་རྩ་དབུ་མ་རོ་མ་
རྐྱང་མ་གསུམ་སྔགས་ཕྱོགས་སུ་བཤད་པ་རྣམས་དང་མཐུན་ལ་ཁྱད་པར་དུ་དུས་རབས་བརྒྱད་པའི་
ནང་བྱུང་བའི་གསོ་རིག་རྒྱུད་བཞི་བཀའ་དང་བསྟན་བཅོས་ཡིན་མིན་གྱི་རྩོད་གླེང་སོགས་ལས་བོད་
རང་གི་གསོ་དཔྱད་ཀྱི་གཞུང་ལུགས་ཉིད་ནང་བསྟན་ཆོས་ལུགས་ལས་བྱུང་ཟེར་བ་འདི་ནི་ལོ་རྒྱུས་
ཀྱི་ཕྱོགས་ཆ་མ་ངེས་པ་ཡིན་ཏེ་བོད་རང་ས་ལ་སངས་རྒྱས་ཆོས་ལུགས་མ་དར་ཡར་སྔོན་ནས་གསོ་
དཔྱད་རིག་པ་ཡོད་པ་གོང་གི་སྒྲུབ་བྱེད་དག་གིས་ཆོག་ལ་གཞན་མཚན་སྙན་གྱི་གཡུ་འབྲུག་སྔོན་མོ་
སྲིད་གསུམ་གྱི་ཁྱོན་ན་ལྡིར་ཞིང་མཚན་ནས་བརྗོད་པར་དཀའ་བའི་ངེས་དོན་གྱི་མཁས་པའི་དབང་
བོ་སྡེ་སྲིད་སངས་རྒྱས་རྒྱ་མཚོ་མཆོག་གིས་ཟས་ཀྱི་ཕན་གནོད་ཤེས་པ་ཙམ་དང་། རྨ་གསར་བ་ལ་
མར་ཁུ་བཏང་ནས་རྩ་ཁ་བསྡོམ་པ། སྤང་མའི་འཇིབ་བྱེད་སོགས་བོད་དུ་མི་ཆགས་པ་ནས་ཡོད་ཅེས་
པ་དང་། དེང་རབས་བོད་ཀྱི་གསོ་རིག་ཐད་མཛད་རྗེས་བླ་ན་མེད་པའི་མཁས་དབང་བྱམས་པ་འཕྲིན་
ལས་རིན་པོ་ཆེ་མཆོག་གིས་མཛད་པའི་བོད་ཀྱི་གསོ་རིག་སྨན་རྫས་ཐོག་མའི་བྱུང་ཚུལ་དང་།
22)



གངས་ལྗོངས་ཤེས་རིག་ནོར་བུའི་སློབ་གླིང་།
འཕེལ་
རྒྱས་སྐོར་རགས་ཙམ་བརྗོད་པ་གཞོན་ནུ་ཀུན་ཏུ་དགའ་བའི་གཏམ་ཞེས་པ་སོགས་ལས་ས་
མཐོའི་བོད་ལྗོངས་ལ་མིའི་རིགས་ཀྱི་ལོ་རྒྱུས་བྱུང་བ་ནས་བཟུང་སྟེ་མི་རྣམས་ཀྱིས་རང་བྱུང་ཁམས་
དང་། ནད་རིགས་སྣ་ཚོགས་ལ་འཐབ་རྩོད་རྒྱུན་ཆད་མེད་པར་བྱས་ཏེ་བོད་ཀྱི་དང་སྨན་རིག་ཐོག་
མར་གསར་གཏོད་བྱས་པ་ནི་གོར་མ་ཆག་ཅེས་གསུངས་པ་ལྟར་ན། རང་རེའི་ཁ་བའི་ལྗོངས་སུ་མི་
ལོ་ཁྲི་ཕྲག་གསུམ་ལྷག་གི་སྔ་རོལ་དུ་རྩེད་ཐང་དང་། རྫ་ཡུལ། ཡར་ཀླུང་། གཙང་བོ་སོགས་སུ་
འགྲོ་བ་མིའི་རིགས་བྱུང་ནས་གདོད་མའི་སྤྱི་ཚོགས་ཁྲོད་གསོ་དཔྱད་རིག་པའི་ཚུལ་ཇི་སྙེད་ཅིག་བྱུང་
ཡོད་པ་དངོས་གཙོ་རྩོད་སྒྲུབ་སྨྲ་བའི་སྔོན་བྱོན་མཁས་དབང་རྣམ་པའི་ཐུགས་འདུན་དང་ལོ་རྒྱུས་
ཡང་དག་སྨྲ་བའི་མཁས་དབང་རྣམ་པའི་སྡོམ་ཚིག་གཉིས་གཞི་གཅིག་གི་སྟེང་དུ་གྲུབ་པ་འདི་ལ་ད་
ལྟའི་མཁས་བླུན་བར་མ་སུས་ཀྱང་བསྙོན་དུ་མེད་པའི་ཡང་དག་རིག་པའི་ལོ་རྒྱུས་ཀྱི་ཁ་ཕྱོགས་ཉིད་
ལགས། སྤྱིར་རང་བྱུང་ཁམས་ཆེན་མོའི་འདུས་བྱས་ཀྱི་བྱ་དངོས་ཐམས་ཅད་འབྱུང་བཞིའི་ཆ་ཤས་
དང་གྲངས་འབོར་ཐོག་གི་འགྱུར་ལྡོག་ལས་ངོ་བོ་ཅན་གྱི་རང་བཞིན་དུ་གྲུབ་པའི་ངང་ནས་འཕེལ་ཞིང་
ཉམས་པ་ཡིན་ལ་འགྱུར་ལྡོག་གི་རང་བཞིན་མེད་པའི་བྱ་དངོས་ཤིག་མེད་ལ། དེ་ནི་ཕྱི་སྣོད་ཀྱི་འཇིག་
རྟེན་དང་ནང་བཅུད་ཀྱི་འགྲོ་བ་སེམས་ཅན་རྣམས་ཆགས་པའི་དུས་དང་གནས་པའི་དུས་འཇིག་པའི་
དུས་རྣམས་ནི《བཤད་རྒྱུད་ལས》ས་མེད་མི་འགྲུབ་ཆུ་མེད་སྡུད་མི་ནུས། །མེ་མེད་མི་སྨིན་རླུང་
མེད་འཕེལ་མི་འགྱུར། །ཞེས་གསུངས་པ་བཞིན། འབྱུང་བ་བཞི་བོ་འདིའི་སོ་སོའི་བྱེད་ནུས་ལས་
གཙོ་བོ་ནི། འབྱུང་བ་ས་ཁམས་ཀྱི་བྱེད་ལས་གཙོ་བོ་འགྲུབ་བྱེད་ཡིན་ལ། ཆུ་ཁམས་ཀྱི་བྱེད་ལས་
གཅིག་ཏུ་སྡུད་ལ། །མེ་ཁམས་ཀྱི་བྱེད་ལས་སྨིན་པར་བྱེད་ལ། རླུང་ཁམས་ཀྱི་བྱེད་ལས་གཡོ་བར་
བྱེད་པ་ཡིན། དེ་ཡང་འགྲོ་བ་མི་ཡི་ཟག་བཅས་ཉེར་ལེན་གྱི་ཕུང་བོ་འགྲུབ་བྱེད་ཀྱི་རྒྱུ་ལའང་《བཤད་
རྒྱུད་ལས》ཕ་ཡི་ཁུ་བས་རུས་པ་ཀླད་གཞུང་སྐྱེད། །མ་ཡི་ཟླ་མཚན་ཤ་ཁྲག་དོན་སྣོད་སྐྱེད། །རང་
གི་སེམས་ལས་དབང་པོའི་རྣམ་ཤེས་འབྱུང་། །ས་ལས་ཤ་དང་རུས་པ་སྣ་དྲི་སྐྱེད། །ཆུ་ལས་ཁྲག་
དང་ལྕེ་ཡིས་བརླན་པ་སྐྱེད། །མེ་ལས་དྲོད་དང་མདོག་གསལ་མིག་གཟུགསསྐྱེད། །རླུང་ལས་
དབུགས་དང་པགས་པ་རེག་བྱ་སྐྱེད། །མཁའ་ལས་བུ་ག་རྣ་བ་སྒྲ་སྐྱེད་འགྱུར། །གོམས་པས་བྱ་བ་
ལ་འཇུག་སྣང་བ་མཆེད། །རྒྱུ་རྐྱེན་རྟེན་འབྲེལ་འཛོམས་པ་ལུས་སུ་འགྲུབ། །ཅེས་གསུངས་པ་ལྟར་
22



དཔྱད་རྩོམ་གཅེས་བཏུས།
རྒྱུ་རྐྱེན་སྣ་མང་ཞིག་གི་འོག་ནས་ད་གཟོད་གདོས་བཅོས་ཀྱི་ཕུང་བོ་གྲུབ་ལ་ང་ཚོའི་གསོ་རིག་རྒྱུད་
བཞིའི་དགོངས་དོན་ལ་ལུས་ནད་གཉེན་གསུམ་པོ་རྟེན་དང་བརྟེན་པའི་ཚུལ་དུ་གནས་ཡོད་པར་
གསུངས་ལ། དེ་ཡང་ཐོག་མར་ནད་ཅེས་བྱ་བ་ངོས་འཛིན་པ་ལ《རྒྱུད་བཞིའི་བཀའ་འགྲེལ་མེས་པོའི་
ཞལ་ལས》ནད་དང་སྡིག་པ་རིམ་གནོད་བྱེད། །འགྱུར་བྱེད་སྡུག་བསྔལ་མ་ཞུའི་སྐྱོན། །ཟད་བྱེད་
འཚོ་དཀའ་འཁུན་གནོད་སྐྱེད། །མིང་གི་རྣམ་པ་སྒྲས་བཤད་དོ། །ཅེས་གསུངས་པ་བཞིན་གོ་སླ་བའི་
ངང་ནས་བཤད་ན་ནད་ཅེས་བྱ་བ་ནི་འབྱུང་བཞི་ཆ་མ་
ཞི་ཆ་མ་སྙོམས་པ་ལས་བྱུང་བའི་ལུས་སློག་ལ་གནོད་
ཅིང་འཚེ་བར་བྱེད་པ་ཞིག་གོ་དགོས་ལ། དེ་ཡང་ཐོག་མར་ནད་ཐམས་ཅད་ཀྱི་རྒྱུ་ངོས་འཛིན་པ་ལ་
《བཤད་རྒྱུད་ལས》ནད་རྣམས་ཀུན་གྱི་རྒྱུ་ནི་གཅིག་བུ་སྟེ། །བདག་མེད་དོན་མ་རྟོགས་པས་མ་རིག་
ཅེས། །གསུངས་པ་ལྟར། འགྲོ་བ་སེམས་ཅད་ཐམས་ཅད་ཀྱི་ལུས་སེམས་ལ་གནོད་ཅིང་འཚེ་བར་
བྱེད་པའི་ནད་ཐམས་ཅད་ཀྱི་ཐུན་མོང་གི་རྒྱུ་ནི་མ་རིག་པ་ཞེས་པ་དེ་ཁོ་ནའོ། །དོན་དམ་པར་འདུས་
བྱས་ཀྱི་བྱ་དངོས་ཐམས་ཅད་བདག་མེད་རང་བཞིན་ཅན་ཁོ་ན་ཡིན་ཡང་། ཀུན་རྫོབ་ཏུ་འཁྲུལ་བས་
བསླད་པ་ལ་བརྟེན་ནས་བདག་ཏུ་བཟུང་བས་དེའི་དོན་མ་ཤེས་ཤིང་། དེ་ལྟར་མ་ཤེས་པའི་རྒྱུ་མཚན་
གྱིས་བདག་འཛིན་དང་ལྷན་ཅིག་ཏུ་སྐྱེས་པའི་སྲིད་པའི་རྩ་བ་མ་རིག་པ་ཞེས་བྱ་བ་སེམས་ཅད་ཐམས་
ཅད་ཀྱི་རྒྱུད་ལ་འཁོར་བ་ཐོག་མ་མེད་པ་ནས་ཡོངས་སུ་གྲུབ་བ་དེ་ཉིད་ཡིན་ནོ། །《རྣམ་འགྲེལ་ལས》
ཉེས་པ་རྣམ་པ་ཐམས་ཅད་དག །འཇིག་ཚོགས་ལྟ་ལས་སྐྱེས་པ་ཡིན། །དེ་མ་རིག་སྟེ་དེ་ལ་ཆགས། །
དེ་ལས་ཞེ་སྡང་ལ་སོགས་འབྱུང་། །ཞེས་དང་། རྗེ་ཐམས་ཅད་མཁྱེན་པས་ཀྱང་
། འཇིག་རྟེན་རྒུད་
པ་ཇི་སྙེད་པ། །དེ་ཡི་རྩ་བ་མ་རིག་པ། །གང་ཞིག་མཐོང་བས་དེ་ལྡོག་པ། །རྟེན་ཅིང་འབྲེལ་བར་
འབྱུང་བར་གསུངས། །ཞེས་གསུངས་བ་བཞིན། འཇིག་རྟེན་ཀུན་གྱི་རྩ་བ་མ་རིག་པའམ་འཇིག་ལྟ་
ལྷན་སྐྱེས་འདི་ཉིད་ཡིན་པར་གསུངས་ལ་རྟེན་འབྲེལ་ཡན་ལག་བཅུ་གཉིས་ཀྱི་ཐོག་མར་ཡང་མ་རིག་
པ་འདི་ཉིད་བསྟན་ལ་འདི་ནི་འདི་ཕྱིའི་ལེགས་ཚོགས་ཐམས་ཅད་ཀྱི་དགྲ་ཡིན་པས་ན་སྲིད་པའི་ཉོན་
མོངས་པའི་ས་བོན་དྲུངས་ནས་འབྱིན་པའི་བདག་མེད་རྟོགས་པའི་ཤེས་རབ་རྒྱུད་ལ་མ་སྐྱེས་པར་དུ་
དུག་གསུམ་དང་འབྲལ་མི་སྲིད་ལ་དེ་བཞིན་དུ《བཤད་རྒྱུད་ལས》དཔེར་ན་བྱ་ནི་མཁའ་ལ་ལྡིང་གྱུར་
ཀྱང་། །རང་གི་གྲིབ་མ་དེ་དང་འབྲལ་མི་སྲིད། །འགྲོ་ཀུན་བདེ་བར་གནས་ཤིང་སྤྱོད་ན་ཡང་། །མ་
222



གངས་ལྗོངས་ཤེས་རིག་ནོར་བུའི་སློབ་གླིང་།
རིག་ལྡན་པས་ནད་དང་འབྲལ་མི་སྲིད། །ཅེས་གསུངས་པ་ལྟར། དཔེ་དོན་གོ་སླ་བའི་སྒོ་ནས་བཤད་
ན་ཁྲ་དང་གླག །བྱ་རྒོད་ལྟ་བུ་རྩལ་མཐུ་ལྡན་པའི་བྱ་རིགས་བར་སྣང་ཁམས་ནས་འཕུར་ལྡིང་གི་གར་
ལ་རོལ་ཀྱང་བྱ་དེ་རྣམས་རང་ཉིད་གང་ལ་འཕུར་ཡང་རང་དང་ལྷན་ཅིག་ཏུ་འགྲོགས་པའི་གྲིབ་མ་དེ་
དང་སྐད་ཅིག་ཙམ་ཡང་འབྲལ་བར་མི་འགྱུར་བ་དེ་བཞིན་དུ་འགྲོ་བ་སེམས་ཅན་རྣམས་ཀྱི་རྣམ་པར་
མ་གྱུར་བའི་ལུས་དེ་ཡང་རེ་ཞིག་ནད་མེད་པའི་ཚུལ་དུ་གནས་ཤིང་འཚོ་བའི་ལོངས་སྤྱོད་ཀྱི་དཔལ་
ལ་རོལ་ན་ཡང་མ་རིག་པ་རང་རྒྱུད་ལ་ལྡན་པའི་དབང་གིས་རིང་རྒྱུ་འདོད་ཆགས་ལས་འཕྲོས་པའི་
མོ་གདོན་ཉིས་ཁྲི་ཆིག་སྟོང་དང་ཞེ་སྡང་ལས་བྱུང་བའི་ཕོ་གདོན་ཉིས་ཁྲི་ཆིག་སྟོང་། གཏི་མུག་ལས་
འཕྲོས་པའི་ཀླུ་གདོན་ཉིས་ཁྲི་ཆིག་སྟོང་དུ་གསུམ་ཆ་མཉམ་ལ་སྤྱོད་པ་ཉིས་ཁྲི་ཆིག་སྟོང་སྟེ་བགེགས་
རིགས་སྟོང་ཕྲག་བརྒྱད་ཅུ་རྩ་བཞི་བསྐྱེད་ལ་དེ་དག་གི་རྫས་རྒྱུན་ཕྱི་མ་ལ་འཕྲོས་པའི་ཉེ་བའི་རྒྱུ་
རླུང་ལས་བྱུང་བའི་ནད་རིགས་ཉིས་ཁྲི་ཆིག་སྟོང་དང་མཁྲིས་པ་ལས་བྱུང་བའི་ནད་རིགས་ཉིས་ཁྲི་
ཆིག་སྟོང་དང་བད་ཀན་ལས་བྱུང་བའི་ནད་རིགས་ཉེས་ཁྲི་ཆིག་སྟོང་ཉེར་གསུམ་ཆ་མཉམ་ལས་བྱུང་
བའི་ནད་རིགས་ཉིས་ཁྲི་ཆིག་སྟོང་སྟེ་ནད་རིགས་སྟོང་ཕྲག་བརྒྱད་ཅུ་རྩ་བཞི་རྣམས་འབྱུང་བཞི་ཆ་མ་
སྙོམས་པའི་རྐྱེན་དབང་སྣ་ཚོགས་ཀྱིས་བྱུང་བ་ཡིན་ལ། དེ་ཡང་ཇི་སྐད་དུ། བདག་ཡོད་ན་ནི་གཞན་
དུ་ཤེས། །བདག་འཛིན་ཆ་ལས་འཛིན་དང་སྡང་། །འདི་དག་དང་ནི་ཡོངས་འདྲེས་པས། །ཉེས་པ་
ཐམས་ཅད་འབྱུང་བར་འགྱུར། །ཞེས་གསུངས་པ་དང་། གཞན་རྗེ་གཡུ་ཐོག་པས་ཀྱང་། སོ་སོ་སྐྱེ་
བུ་གཞིར་བཞག་ལ། །མ་རིག་ནད་བྲལ་ཡོད་མ་ཡིན། །རིང་རྒྱུའི་དབང་བྱས་ནད་བྲལ་མེད། །ཉེ་
རྒྱུའི་དབང་བྱས་ནད་མེད་ཡོད། །ཅེས་གསུངས་བ་བཞིན། མདོར་བསྡུས་ཏེ་བཤད་ན་སེམས་ཅན་
རྣམས་ཀྱི་ལུས་སྲུངས་ལ་གནོད་ཅིང་འཚེ་བར་བྱེད་པའི་རླུང་མཁྲིས་བད་ཀན་གསུམ་རེ་ཞིག་བག་
ལ་ཉལ་ཏེ་ནད་མེད་པའི་ཚུལ་དུ་སྣང་ན་ཡང་རང་རྒྱུད་ཀྱི་མ་རིག་པའི་ཉོན་མོངས་དེ་དང་མ་བྲལ་བ་
དེ་སྲིད་དུ་འགྲོ་བ་སེམས་ཅད་རྣམས་ནད་མེད་པའི་གནས་སྐབས་ཤིག་ཡོད་པར་དཀའ་ཙམ་གདའ་
ལགས།
223



དཔྱད་རྩོམ་གཅེས་བཏུས།
སྨྲས་པ།
ཤེས་བྱའི་གནས་ལ་བློ་མིག་ལྡོངས་ཤིང་རང་སྣང་མཐོ་བའི་བུ་ཆུང་ངས། །
གངས་ཅན་གསོ་དཔྱད་འཆི་མེད་བདུད་རྩི་རྒྱ་མཚོ་ཆེན་པོའི་ཀློང་རིམ་ནས། །
ཤེས་བྱའི་ཟེགས་མ་ཆུ་ཐིགས་ཙམ་ཞིག་ལྷག་བསམ་ཀུ་ཤས་བཀྲམས་པ་འདི། །
མཁྱེན་ལྡན་རྣམ་པའི་ཐུགས་དང་འགལ་ན་སྙིང་ནས་བཟོད་ལ་བརྩེ་བས་སྐྱོངས། །
རྩོམ་པ་བོ། དྲུག་ཅན་ཆོས་དཔལ་རྒྱ་མཚོ།
སྐབས་གཉིས་པའི་གསོ་རིག་མཐར་ཕྱིན་སློབ་མ། རྩོམ་འདི་ནི་༢༠༠༤ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཟི་ལིང་ན་བོད་ཀྱི་གསོ་རིག་སྐོར་ལ་སློབ་གཉེར་དང་ལག་ལེན་བྱེད་བཞིན་ཡོད།
224



གངས་ལྗོངས་ཤེས་རིག་ནོར་བུའི་སློབ་གླིང་
ང་དང་སྙན་ངག་གི་གདན་ས། སྙན་ངག་གླེང་བ།
ཧོར་ཞི་བདེ་རྒྱ་མཚོ།
{ རྨ་ལྷོ )
སྤྱིར་ཡིན་ན་མི་ཆུང་ཆུང་ཞིག་ལ་གཏམ་ཆེན་པོ་ཞིག་མི་མཛའ་བ་ནི་ངས་ཀྱང་སྔར་ནས་རྟོགས་
ཡོད། འོན་ཀྱང་ང་ཚོ་ཚང་མ་གཤིན་རྗེ་ཚང་གི་སྐུ་མགྲོན་རེད། སྐུ་མགྲོན་ང་ཚོས་རྟ་འདོ་བར་མ་
ཞོན་གོང་། སྐུ་མགྲོན་ང་ཚོས་བོའུ་ཁྲ་རིང་མ་ཁུར་གོང་། སྐྱེ་ས་སྐྱེ་ཡུལ་འདིར། སྣ་ཐ་སེན་མོ་གང་
ངམ་གོ་སྙོད་ཁེམ་བུ་གང་ཡིན་རུང་། ཐ་ན་ “ཚོང་ཁྲལ་ཆག་ཡང་” ཙམ་བྱེད་ནུས་ཀྱང་
། དྲིན་
མ་ལོ། ད་དུང་ལྷས་ན་ཡོད་བསམ་བཞིན། ཡང་སྐྱར་རང་ཉིད་ཚོང་རྫས་སུ་ཐེངས་གཅིག་བཤམ།
གཅིག སྙན་ངག་ལ་བཅིངས་པའི་ལྟ་ཚུལ། འདི་ནི་བདག་གིས་སྙན་ངག་འབྲི་བའི་དམིགས་ཡུལ་
དང་འབྲེལ་བ་དམ་པོ་ཡོད། དེ་ཡང་ང་རང་ཐོག་མར་སྙན་ངག་ལ་སྤྲོ་སྣང་སྐྱེས་པའི་དུས་ནི་སློབ་ཆུང་
མཐར་ཕྱིན་པའི་ལོ་སྟེ། སྐབས་དེར་ང་རང་ལོ་ན་བཅུ་གསུམ་ཙམ་ལས་སོན་མེད་ལ། སྙན་ངག་ལ་
“རྨོངས་ཞེན” ཆེ་བ་ཙམ་ལས རྒྱུ་མཚན་གསལ་བོ་མ་ངེས )ཐ་ན་དཔེར་བརྗོད་ཚིག་བཞི་ཙམ་
འབྲི་རྒྱུ་ཡང་ལས་སླ་བོ་ཞིག་གཏན་ནས་མ་རེད། རིམ་བཞིན་དུས་དེབ་རེ་ཀློག་ཐུབ་པ་དང་གོ་སླ་
བའི་སྙན་རྩོམ་རེ་གཉིས་ཀྱིས་སྙན་ངག་གམ་དུས་དེབ་གང་ཡིན་ལ་ཞེ་འདང་སྔར་ལས་ཆེ་ཞིང་རང་
ཉིད་ཀྱིས་ཀྱང་ཚིགས་བཅད་དམ་དུམ་རེ་འབྲི་ཁུལ ལག་འབྲི་ )བྱས་མྱོང་ལ། དེ་བས་ཀྱང་གྲོགས་པོ་
རྩོམ་རིགས་ལ་དགའ་བ་རེ་གཉིས་ཀྱི་ཤུགས་རྐྱེན་ལ་བརྟེན་ནས་སྙན་ངག་ཞེས་པ་འདིས་རང་སེམས་
ཡོངས་སུ་འཕྲོག འོན་ཀྱང་། སྐབས་དེར་ཡང་བདག་གི “སྙན་ངག” ནི་ད་དུང་དཔེར་བརྗོད་ཙམ་
དང༌། ཚད་མཐོ་ས་ནས་བཤད་ནའང་ཚིག་རྒྱན་ཙམ་ལས་འདའ་ཐུབ་མེད། ཉེ་བའི་ལོ་ངོ་འདི་དག་
225



དཔྱད་རྩོམ་གཅེས་བཏུས།
གི་རིང་ལ། བདག་གིས་སྙན་ངག་འབྲི་བའི་དམིགས་ཡུལ་ལམ་སྙན་ངག་ལ་བཅིངས་པའི་ལྟ་བར་
ཡང་རང་ཉིད་ཀྱི་སེམས་ཁམས་དང་སྤྱི་ཚོགས་ཀྱི་ན་ཟུག་དང་བསྟུན་ནས་འགྱུར་ལྡོག་ཆེན་པོ་བྱུང་
ལ་ཅུང “རང་སྐྱ་འཕེར་བ” ཞིག་ཏུའང་གྱུར་ཡོད་དེ། གཅིག ངས་སྔར་ནས་བརྗོད་མྱོང་བ་སྟེ།
སྙན་ངག་སྒྱུ་རྩལ་གྱིས་ངུ་ཞོར་དང་དགོད་ཞོར། ང་ཚོའི་མིའི་རིགས་འདིའི་འཕུར་ཚུལ་བསླབ་མྱོང་
ལ། སྙན་ངག་སྒྱུ་རྩལ་གྱིས་དགའ་ཞོར་དང་སྡུག་ཞོར། ང་ཚོའི་སྤྱི་ཚོགས་འདིའི་ལང་ཚོ་སྤེལ་མྱོང་།
སྙིང་གཏམ་འདི་ནང་བཞིན། སྙན་ངག་སྒྱུ་རྩལ་གྱིས་ཀྱང་སྒྱུ་རྩལ་ལས་རིགས་གཞན་དང་འདྲ་བར་
མིའི་རིགས་ཀྱི་ལས་དོན་གལ་ཆེན་འདིར་གཞོགས་འདེགས་ཀྱི་ནུས་པ་ཆེན་པོ་ཐེབས་ངེས་སྙམ་
པ། གཉིས། སྙན་ངག་པའི་སེམས་པ་ཕྲ་མོས། ནམ་ཡང་ང་ཚོ་ལ་དཔྱིད་མགོའི་མེ་ཏོག་ལྟ་བུའི་
དྭངས་གཙང་གི་མཛེས་དཔལ་ཁྱེར་ཡོང་ལ། སྙན་ངག་པའི་སེམས་པ་ཕྲ་མོས། ནམ་ཡང་ང་ཚོ་ལ་
སྟོན་ཁའི་སྡོང་ལོ་ལྟ་བུའི་དམར་ཆུང་གི་བཞིན་མདངས་བསྟན་མྱོང་བས་ཡིན་ནམ། གང་ལྟར། སྙན་
ངག་སྒྱུ་རྩལ་ནི་གྲྭ་རྐྱང་ངའི་ཚེ་སྲོག་ཡིན་པ་ལྟར། སྙན་ངག་སྒྱུ་རྩལ་ནི་མི་སེམས་ཀྱི་མངའ་ཐང་ཞིག་
ཀྱང་ཡིན་ངེས་སྙམ། གསུམ། དགའ་ཕྱོགས་སམ་སྡུག་ཕྱོགས་ཤིག་གིས། རང་ཉིད་ཀྱི་སེམས་
དོན་གཞས་སུ་ལུད་ཕྱིན། “སྙན་ངག་བྲིས་པ་ནི་དགྲ་ཤ་ལོན་པ་དང་མཚུངས” པའི་ཉམས་སྣང་
ཕྲན་ཙམ་རེ་འབྱུང་བ་སྟེ། མདོར་བསྡུས་ནས་བཤད་ན། གོང་གསལ་གྱི་དྲན་འཆར་འདི་གསུམ་ནི་
བདག་གིས་སྙན་ངག་ལ་བཅིངས་པའི་ལྟ་ཚུལ་ཡིན་ལ་ད་ལྟའི་སྙན་ངག་འབྲི་བའི་དམིགས་ཡུལ་རྣལ་
མའང་ཡིན། འདིར་གསལ་བཤད་བྱ་དགོས་པ་ཞིག་ལ། བདག་ལ་མཚོན་ན། ཁ་ཅིག་ལྟར་སྙན་
ངག་ཅེས་པ་དབུ་བརྩམས་པ་ནས་ཤར་མར་སྤེལ་བའི་ཚན་ཁ་ཅི་ཡང་མེད་མོད། འོན་ཀྱང་
། འགའ་
ཞིག་བཞིན “ སྙན་ངག” ཅེས་པ་མགོ་བརྩམས་པ་ནས་ཤར་ཤར “བཤད” འདོད་དེ་བས་ཀྱང་
མེད། ཇི་སྐད་དུ་སྙན་ངག་ཅེས་པ་ཐོག་མར་སྙན་ངག་ཡིན་དགོས་པས་སོ ཡིན་ནའང་། བདག་གི་
སྙན་ངག་ནི “རང་ཉིད་ཀྱིས་དྲས་ཤིང་རང་ཉིད་ཀྱིས་བཟོས་པ” ཤ་སྟག་ཡིན་པས། “ རང་ཉིད་ཀྱི་
ལཱ་བ” དེ་བདག་གི་སྙན་ངག་ཐད་ཀྱི་ངོ་གནོང་མི་དགོས་པའི་འབྱོར་ཕྱུག་ཐོག་མ་ཡིན། ཀློག་མཁན་
རྣམ་པ། ཧོར་ཞི་བདེ་རྒྱ་མཚོ་ནི་ཁྱོད་ཀྱིས་ཀློག་བཞིན་པའི “སྙིང་གཏམ” འདིའི་རྒྱབ་རི་ཡིན་ལ།
རྒྱབ་རི་དེ་ཁྱེད་ཀྱིས “ཀློག” བཞིན་པའི་ཧོར་ཞི་བདེ་རྒྱ་མཚོ་ཡིན། སྡུག་མ་མཐའ་བཤད་ནའང་།
226



གངས་ལྗོངས་ཤེས་རིག་ནོར་བུའི་སློབ་གླིང་
།
མི་ཞིག་ཡིན་ན་སེམས་ཤིག་དགོས། འདི་ནི་ཞོར་འཕྲོས་ཙམ་མོ）གཉིས། སྲོལ་རྒྱུན་དང་རང་
མོས་སྙན་ངག་ཐད་ཀྱི་ལྟ་ཚུལ། ལྟ་ཚུལ་འདི་བདག་གི《སྲོལ་རྒྱུན་དང་དེང་རབས་སྙན་ངག་ཐད་ཀྱི་
ལྟ་ཚུལ》ཅེས་པར་ཅུང་གསལ་བོར་ཡོད་མོད། དེ་ཡང་ཁོར་ཡུག་དང་བསླབ་བྱ་མི་འདྲ་བ། དགེ་
རྒན་དང་སློབ་གསོ་མྱངས་ཚུལ་མི་འདྲ་བ། མདོར་ན་སྒྱུ་རྩལ་གྱི་མྱོང་གོམས་མི་འདྲ་བའི་དབང་
གིས་ཡོད་ཚད་ཆ་སྙོམས་པ་ཞིག་ཡོང་ཐབས་གཏན་ནས་མེད་མོད། སྤྱིར་སྒྱུ་རྩལ་ལས་རིགས་གང་
ཡིན་ཡང་རང་ཉིད་ལ་ཐུན་མོང་མིན་པའི་གྲུབ་ཆ་རེ་ཡོད་ངེས་ལ། ང་ཚོས་སྒྱུ་རྩལ་དེ་རིགས་ལ་
དབྱེ་ཞིབ་བྱེད་པའང་དེའི་གྲུབ་ཆའི་སྟེང་ནས་འགོ་རྩོམ་དགོས། འདི་ནི་ཁྱེད་ཀྱིས་དཔྱད་བརྗོད་དམ་
དབྱེ་ཞིབ་བྱས་པའི་ཆུ་ཚད་མཐོར་འདེགས་བྱེད་པའི་རྨང་གཞི་ཞིག་ཀྱང་ཡིན་ནོ། །དེས་ན་ང་ཚོས་
སྙན་ངག་སྒྱུ་རྩལ་ལ་དཔྱད་ཀྱང་དེའི་ལུས་རྒྱན་སྲོག་གསུམ་གྱི་སྟེང་ནས་དཔྱོད་པ་ལས་འོས་མེད་
ལ། དེ་བཞིན་སྲོལ་རྒྱུན་སྙན་ངག་དང་རང་མོས་སྙན་ངག་ལྟ་བུར་དབྱེ་ཞིབ་བྱེད་པའི་ཚེའང་གོང་
གསལ་གྱི་དཔྱོད་སྟངས་དེ་ལས་འདའ་ཚུལ་མེད་སྙམ། དེ་ཡང་ཡིན་ཏེ། སྤྱིར་སྙན་ངག་ཅེས་པའི་
སྒྱུ་རྩལ་འདི། ལས་སླ་བོར་བརྗོད་ན་ལུས་རྒྱན་སྲོག་གསུམ་གྱིས་གྲུབ་པ་ཞིག་ཡིན་ལ། དེ་ལས་
ཟློག་པའི་སྙན་ངག་ཅིག་ཕལ་ཆེར་རྒྱལ་ཁབ་དང་མི་རིགས་སུ་ལའང་ཡོད་སྲིད་རྒྱུ་མ་རེད་ལ། ཡོད་
ཀྱང་ང་ཚོས་དང་ལེན་བྱེད་འོས་པ་ཞིག་དེ་བས་ཀྱང་ཡིན་རྒྱུ་མ་རེད་སྙན། ས་ན་བོད་ཀྱི་སྲོལ་རྒྱུན་
དང འདིར་གཙོ་བོ་ཚིགས་བཅད་སྙན་ངག་ཙམ་ལ་བརྗོད་པ་ཡིན)རང་མོས་སྙན་ངག་ལའང་སྙན་ངག་
རང་ལྡོག་ནས་བལྟས་ན། དུས་སྐབས་དང་བསྟུན་སའི་གཞུང་ལུགས་སོགས་ཀྱི་སྒོ་ནས་མི་མཚུངས་
པ་ནི་མིག་མཐོང་ལག་ཟིན་ཡིན་མོད། ང་ཚོས་སྙན་ངག་འདི་གཉིས་ལུས་རྒྱན་སྲོག་གསུམ་ཚད་
ཤིང་ལ་བཏེགས་ནས་བལྟས་ན དཔྱོད་སྟངས་འདིས་ནི་ཅུང་ཨུ་ཚུགས་སམ “ལད་ཟློས” དང་མ་
འདྲེས་པ་ཞིག་ཡོང་སྙམ)རྒྱལ་དབང་ལྔ་བ་བློ་བཟང་རྒྱ་མཚོས། བཅད་ལྷུག་སྤེལ་མའི་ལང་ཚོ་
ལ་བབ། །སྡེ་བཞིའི་གཏམ་གྱི་སྲོག་ཅན་རིགས་ལྡན་མ། །སྒྲ་དོན་གབ་ཚིག་ནོར་བུའི་རྒྱན་གྱིས་
སྤུད། །ཉམས་འགྱུར་ལྡན་པའི་གླུ་དབྱངས་མགྲིན་པར་ལེན། །གསུངས་པ་ལྟར། སྲོག་གམ་བརྗོད་
བྱའི་ཆ་ནས་སྡེ་བཞིས་མཚོན་པའི་བརྟན་དང་གཡོ་ཆོས་ཇི་སྙེད་ཅིག་ཡོད་པ་དེ་སྙེད་སྲོལ་རྒྱུན་སྙན་
ངག་གི་བླ་སྲོག་བྱེད་འོས་ལ་བྱེད་ནུས་པ་བཞིན། རང་མོས་སྙན་ངག་ལའང་དེ་མཚུངས་ཁོ་ན་ཡིན་
ལང་ཚོ་དར་
227



དཔྱད་རྩོམ་གཅེས་བཏུས།
པ་ནི་གཟི་བོར་གནས་པ་སུས་ཀྱང་བསྙོན་དུ་མེད་དོ། །གཞན་ཡང་། རྒྱན་ནམ ཚིག་འགྲོས་ཀྱི་སྡེབ་
སྦྱོར་ཀྱང་འདུ སྒྱུ་རྩལ་མཚོན་ཐབས་ཀྱི་ཐད་ནས་ཀྱང་། འདི་སྲོལ་རྒྱུན་སྙན་ངག་གི་ཐུན་མོང་མིན་
པའི་རྒྱན་ཡིན་ལ། འདི་རང་མོས་སྙན་ངག་གི་ཐུན་མོང་མིན་པའི་རྒྱན་ཡིན་ཞེས་དེ་གཉིས་མཐུན་
ཐབས་མེད་པ་ཞིག་ཅི་ལྟར་ཡོད་དེ། གསལ་བོར་བཤད་ན། དཔེ་རྒྱན་དང་གཟུགས་རྒྱན། རབ་
རྟོག་དང་ཕུལ་བྱུང་། འགོག་རྒྱན་དང་བསྡུས་བརྗོད། བསྙོན་དོར་དང་ཟོལ་བསྟོད་སོགས། མདོར་
ན་ཚད་འཛིན་བྲལ་བའི་རྣམ་རྟོག་གི་མཐོ་བླངས་དང་བསྟུན་ནས་རྫོགས་མཐའ་མེད་པའི་མེ་ཏོག་གི་
མགུལ་རྒྱན་དེ་དག་སྲོལ་རྒྱུན་སྙན་ངག་གི་ལྷ་མོར་བཏགས་ཆོག་ལ། རང་མོས་སྙ་ངག་གི་ཀླུ་མོར་
ཡང་བཏགས་ཆོག་ཆོག་ཡིན། རྒྱུ་མཚན་འདིས། ད་གཟོད་ང་ཚོས་སྙན་ངག་འདི་གཉིས་ཀྱི་སྤྱི་
ལྡོག་ནས་མི་འདྲ་ས་གཙོ་བོ་ནི་ལུས་ཀྱི་སྟེང་ལྷག་ཡོད་པའི་གནད་དོན་གསལ་བོར་རྟོགས་ཆོག་པ་
ཡིན། དཀྱོག་མཚམས་འདིར་སླེབས་དུས། ང་ཚོས་ཅི་ཞིག་དྲན་འོས། དེ་ནི་མེ་ལོང་མར། ལུས་
ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང་། །དེ་ཡང་ཚིགས་བཅད་ལྷུག་པ་དང་། །
སྤེལ་མ་རྣམ་གསུམ་ཉིད་དུ་གནས། །གསུངས་པ་ལྟར། མདོར་ན་ཚིགས་བཅད་དང་ཚིག་ལྷུག
སྤེལ་མ་གསུམ་གྱི་སྟེང་རང་མོས་ཀྱི་ལུས་གསར་བ་ཞིག་བསྣན་པ་ཙམ་ལས་ཅི་ཡང་མིན་པས། ང་
ཚོས་མགོ་བོ་ཉོག་པའི་གཏམ་ཕུགས་མེད་མང་བོར་དོགས་འདྲོགས་དང་རྨོངས་དད་བྱེད་དོན་མེད་
ལ། རང་ཉིད་ཀྱང་གཏད་སོ་མེད་པའི་མུན་ཁང་དུ་ཆད་ལ་ཁད་དང་མཐུད་ལ་ཁད་དུ། ཞོ་འཐུང་ཕྱིན་
རྩམ་པ་ཟ་མི་ཆོག་ལ་རྩམ་པ་ཟོས་ཕྱིན་ཞོ་འཐུང་མི་ཆོག་པའི་འབྱོར་མེད་གྲལ་རིམ་པའི་སྐུ་ཚེགས་
མྱོང་མི་དགོས་སྙམ། གསུམ། སྙན་ངག་གི་འཕེལ་ས་དང་འབྲེལ་བའི་ལྟ་ཚུལ། སྤྱིར་སྙན་ངག་སྒྱུ་
རྩལ་ལ་མཚོན་ནའང་སྙན་ངག་ལ་བརྟེན་ནས་མིའི་རིགས་ཀྱི “འགྲོ་སྟངས་འདུག་སྟངས” ཚུན་ཆད་
ལ་དུང་ལྟར་དཀར་བའི་བསམ་འཆར་སྣ་ཚོགས་ཞུ་དགོས་ལ། ང་ཚོ་སུ་ཡིན་རུང་མེ་ཏོག་ལྟ་བུའི་
སྙན་ངག་གི་འཇོ་སྒེག་མཐོང་ཐུབ་པ་སོགས་ཀྱི་དགོས་མཁོར་དམིགས་ཏེ་གོ་སླ་ལ་ཉན་སྤྲོ་བའི་སྙན་
ངག་འབྲི་རྒྱུའང་འོ་ཞོ་ལྟར་ཁ་བ་ཅན་གྱི་དྭངས་གཙང་གི་བསམ་བློའི་རྒྱགས་ཕྱེར་འགྱུར་བ་ནི་སྨོས་
མ་དགོས་མོད། འོན་ཀྱང་མཐའ་གཅིག་ཏུ། སྙན་ངག་ནི “དྭངས་པའི་ཆུ་ནང་གི་རྡེའུ་ལྟར” གོ་
སླ་བ་ཞིག་དགོས་ཞེས་སྐད་ཆ་རྡོག་རྡོག་ཅིག་གིས་ཕྱོགས་སྡོམ་བྱེད་དཀའ་སྟེ། ང་ཚོས་སྙན་ངག་
228



གངས་ལྗོངས་ཤེས་རིག་ནོར་བུའི་སློབ་གླིང་།
གི་སྒྱུ་རྩལ་འཕེལ་རྒྱས་ཀྱང་ཁ་ཚ་དགོས་གཏུགས་ཀྱི་ལས་དོན་གལ་ཆེན་ཞིག་ཡིན་པ་ནམ་ཡང་
བརྗེད་མི་རུང་། དཔེ་བཞག་ན། མི་ཞིག་སློབ་ཆུང་ནས་སློབ་འབྲིང་། སློབ་འབྲིང་ནས་སློབ་གྲྭ་ཆེན་
མོ། སློབ་གྲྭ་ཆེན་མོ་ནས་དགེ་རྒན་ཆེན་མོ་སོགས་རིམ་གྱིས་བརྒྱུད་པའི་གོ་རིམ་ཞིག་ཡོད་ལ། གོ་
རིམ་མི་འདྲ་བ་དེའི་དབང་གིས་བསླབ་བྱའང་མི་འདྲ་བ་བྱུང་བ་རེད། འདི་ནི་ཆོས་ཉིད་ཅིག་ཡིན་ལ་
དགོས་མཁོ་ཞིག་ཀྱང་ཡིན་ནོ། །དེ་བཞིན་སྙན་ངག་སྒྱུ་རྩལ་ལམ་སྙན་ངག་པ་ཞིག་གི་བརྒྱུད་རིམ་
ལ་མཚོན་ནའང་ཚད་དམའ་བ་ནས་མཐོ་བ། མཐོ་བ་ནས་ཡང་རྩེར་སོན་པའི་ཆོས་ཉིད་ཅིག་ཡོད་ལ།
ཆོས་ཉིད་འདིས་ཚད་མི་འདྲ་བའི་སྒྱུ་རྩལ་གྱིས་ཚད་མི་འདྲ་བའི་བསམ་བློའི་སྟོང་ཆ་སྐོང་བ་མཚོན་
པས། སྙན་ངག་ཅེས་པ་ནི་སུའི་མདུན་དུའང་གཡུགས་ཆོག་ཆོག་ཅིག་ག་ལ་ཡིན། དེ་ཡང་ཡིན་
ཏེ། སྙན་ངག་ནི་སྐད་ཆའི་སྒྱུ་རྩལ་མཐོ་ཤོས་ཤིག་ཡིན་ན། སྒྱུ་རྩལ་དེའང “ངག་དོན་ཟུང་འཇུག་
གི་རིག་འཕྲུལ” ཅི་ཙམ་ཟབ་ན་ང་ཚོའི་སྙན་ངག་འཕེལ་ཀྱི་ཆུ་ཚད་ཀྱང་དེ་ཙམ་ཟབ་པ་ཡིན། ཟབ་
པ་དེའི་དབང་གིས་སྒྱུ་རྩལ་མཁན་པོ་ལོ་ཏན་གྱིས་ཀྱང “ སྒྱུ་རྩལ་གྱི་སྐྱེས་སྟོབས་གསར་བ་ཡོད་
པའི་རྩོམ་པ་པོ་ལ་མཚོན་ན་དང་བོ་ཉིད་ནས་དེ་དང་འདོད་མོས་མཐུན་པ་ཧ་ཅང་ཉུང་ངུ་ཞིག་ལས་
མེད” ཅེས་བརྗོད་མྱོང་ལ། དེས་ན་སྙན་ངག་མཁན་པོའི་བླ་ན་མེད་པའི་ཚོར་བ་རྣོན་པོ་དང་བློ་ཡུལ་
ལས་འགོངས་པའི་སྒྱུ་རྩལ་ཐབས་ལམ་སོགས་ཀྱི་དབང་གིས་སྙན་ངག་གི་ཆ་ཤས་ཀྱི་ཆ་ཤས་རེ་ཡང་
གོ་ཅི་ཙམ་དཀའ་ཡང་དེ་ནི་ང་ཚོའི་སྙན་ངག་གི་སྒྱུ་རྩལ་འཕེལ་རྒྱས་དང་འབྲེལ་བ་དམ་པོ་ཡོད་པས་
སྙན་ངག་གི་ཡོན་ཏན་དུ་ཁས་མི་ལེན་རང་ལེན་ཡིན་སྙམ། གཞན་ཡང་ “སྒྲུང་གཏམ་དང་ལྷུག་རྩོམ་
ལྟ་བའི་མིག་ཤེས” སམ “ ཕུན་ཚོགས་ལྟད་མོའི་ངོས་གཅིག་ལས་མི་ཚོར་བའི་མིག་ཤེས” ཀྱིས་
ནམ་ཡང་མཐོང་མི་ཐུབ་ཀྱང་། དེ་ནི་ལེ་ཉིན་གྱིས “ཕུན་ཚོགས་ལྟད་མོའི་ངོས་གཅིག་ལས་མི་ཚོར་
བའི་མིག་ཤེས་” ཀྱིས་ནམ་ཡང་མཐོང་མི་ཐུབ་ཀྱང་། དེ་ནི་ལེ་ཉིན་གྱིས “མི་དམངས་ཀྱང་སྒྱུ་རྩལ་
དང་ཐག་ཇེ་ཉེར་གཏོང་དགོས” པའི་ལེགས་བཤད་ལས་ལྡོག་སྟེ། རང་ཉིད་སྒྱུ་རྩལ་དང་རིང་དུ་སོང་
བའི་སྐྱོན་འབའ་ཞིག་ལས་ཅི་ཡང་མིན་ལ། སྐྱོན་འདིའི་དབང་གིས་ང་ཚོའི་སྤྱི་ཚོགས་ཁྲོད། ཕོ་རོག་
ནག་པོའི་སྡིག་སྒྲིབ་ཀྱིས་ངང་བ་སེར་བོ་འདམ་ལ་ཟུག་པའི་སྣང་ཚུལ་ཡང་བྱུང་མྱོང་སྟེ། དེ་ཡང་
མཁས་དབང་དགེ་འདུན་ཆོས་འཕེལ་གྱིས་བརྩམས་པར་གྲགས་པའི་ཀླུ་སྒྲུབ་དགོངས་རྒྱན་ཞེས་པའི་
229



དཔྱད་རྩོམ་གཅེས་བཏུས།
མཆོད་བརྗོད་དུ། བདུད་ཀྱི་མཚོན་ཆ་རྩུབ་མོ་དག་ལ་འཇམ་མཉེན་མེ་ཏོག་ལན་དུ་བྱིན། །ལྷས་བྱིན་
ཁྲོས་པའི་སྒྱོགས་རྡོ་འཕ་
འཕངས་ཚེ་མི་སྨྲའི་བརྟུལ་ཞུགས་དང་དུ་བླངས། །རང་གི་དགྲ་ལ་སྡང་མིག་
ཙམ་ཡང་བལྟ་བར་མི་ནུས་ཤཱཀྱའི་སྲས། །འཇིགས་རུང་འཁོར་བའི་དགྲ་ཆེན་སྐྱོབ་པའི་གྲོགས་སུ་
ཤེས་ལྡན་སུ་ཡིས་བཀུར། །ཞེས་གསུངས་པ་འདི་ཙམ་རྒྱུ་མཚན་དུ་བྱས་ནས་ཁོང་ལྟ་བ་ལོག་པ་
ཞིག་ཡིན་པར་སྒྲུབ་པ་ཐོས་ལ། དེ་ལྟར་ན་རྒྱལ་དབང་ལྔ་བ་ཆེན་པོས་ཀྱང་། འཁོར་རྣམས་ཐོས་
ཕྱིར་ཉིན་མཚན་ལུས་སེམས་བྲེལ། །ཏིང་འཛིན་བཟླས་བརྗོད་དཀའ་སྤྱད་དྲག་པོར་སྦྱོར། །སྡོམ་
གསུམ་འགལ་ལ་ཆད་འབེབས་ཟང་ཟིང་ནོར། །མི་སྟེར་ཡོངས་འཛིན་ངན་པ་འདི་འདྲས་ཅི། །ཞེས་
གསུངས་ཡོད་པས། ཁོང་ཡང་འཇིག་རྟེན་དང་འཇིག་རྟེན་ལས་འདས་པའི་དགེ་ཞིང་ལེགས་པའི་
ཡོན་ཏན་མཐའ་དག་གི་རྩ་བ་ཡོངས་འཛིན་དམ་པར་ངན་སྨྲས་བྱེད་པའི་ལྟ་བ་ལོག་པ་ཞིག་ཡིན་ནོ། །
ཞེས་སྐུར་འདེབས་བྱོས་དང་དམྱལ་བ་མནར་མེད་ནི་སྨོན་ལམ་འདེབས་དགོས་ས་ཞིག་གཏན་ནས་
མ་ཡིན་ནོ། །གལ་ཏེ་ཟོལ་གྱིས་བསྟོད་པའི་ཆ་ཞེས་པའི་ཚིག་འབྲུ་འདི་བསླབས་མྱོང་བ་ཞིག་ཡིན་ན་
དེ་ནི་གསལ་བཤད་ཅིག་ཡིན་པས། དེ་ལས་ལྷག་པའི་ “གསལ་བཤད” ཅིག་བྱེད་རྒྱུ་ནི། ངས་
བལྟས་ན “ཨ་ཁུ་སྟོན་པ་ཡང་གཅིག་ལྡིང་བ” སྐུ་ཚེགས་ཡིན་རྒྱུ་རེད་བསམས། གཞན་ཡང་།
སྙན་ངག་པ་ཞིག་ལ་མཚོན་ན། ཁོ་ལ་གང་བདེ་དང་ལག་ལ་གང་ཡོང་ངམ། ཡང་ན་ཚིག་མཛེས་
མཛེས་དང་གཏམ་བརྗིད་པོ་མང་བོ་བཙན་བསྒྲིགས་ཏེ་མཚོན་བྱ་མཚོན་པའི་ནུས་པ་ཡོད་མེད་ཙམ་
ལའང་མ་དཔགས་པར་གོ་དཀའ་བའི་ཆེད་གོ་དཀའ་རུ་གཏོང་བ་ཡང་ཆེས་ལྕི་བའི་ནོར་འཁྲུལ་ཞིག་
སྟེ་ནོར་འཁྲུལ་དེ་ནི་རང་ཉིད་དང་སྙན་ངག་ལྷན་དུ་འདྲུད་པའི་གཏིང་རྡོ་ཡིན་ནོ། །དེ་བས། དེང་
རབས་བོད་ཀྱི་སྙན་ངག་མཁན་པོ་འཇུ་སྐལ་བཟང་ལགས་ཀྱིས་ཀྱང་། “དེས་ན་རང་རེས་སྙན་ངག་
གསར་བ་འཕེལ་རྒྱས་གཏོང་བའི་རྒྱུད་རིམ་ཁྲོད་ཀློག་པ་པོ་དང་ཁ་བྲལ་བའམ་ཀློག་པ་པོའི་མཇུག་མ་
བྱེད་པའི་གནས་ཚུལ་གང་ཡིན་རུང་ཚང་མ་སྙན་ངག་གསར་བའི་མདུན་ལམ་འགོག་བྱེད་ཡིན་པས་
གནད་དོན་འདི་ལ་དོ་སྣང་དང་ངོས་འཛིན་ཡང་དག་པར་བྱེད་རྒྱུ་གལ་ཆེ་བར་མཐོང་ངོ་” ཞེས་པ་ནི་
སྙན་ངག་པར་རློམ་པ་གང་ཡིན་ཚད་ཀྱི་རྨི་ལམ་དུ་འང་ཐོན་དཀའ་བའི་ཤིན་ཏུ་མད་པའི་གཏམ་མོ།
།མདོར་བསྡུས་ནས་བཤད་ན། བདག་གིས་ནི་སྙན་ངག་ཟེར་བ་གོ་དཀའ་བ་ཞིག་དགོས་ཟེར་བའམ་
230



གངས་ལྗོངས་ཤེས་རིག་ནོར་བུའི་སློབ་གླིང་།
f
ཡང་ན་གོ་སླ་བ་ཞིག་དགོས་ཟེར་བ་གང་ཡང་མིན། གོ་སླ་ཡང་རུང་ལ་དཀའ་ཡང་རུང་། གང་ལྟར།
སྙན་ངག་གི་རྣམ་པའི་མཚོན་བྱེད་ཕུན་སུམ་ཚོགས་ཤོས་ནི་ཐ་སྙད་ཀྱི་བཀོད་སྒྲིག་ཡིན” རྨང་
གཞི་ཡིན་ལ་མན་ངག་ཀྱང་ཡིན་པའི་རོལ་དབྱངས་འདི་སྐུ་ཞབས་ཧེ་གར་ལགས་ཀྱིས་ང་ཚོའི་སྙན་
ངག་ལ་བསྩལ་བའི་ཚེ་སྲོག་རེད། བཞི། སྙན་ངག་གི་ལས་དོན་ནམ་ཁྱབ་ཁོངས་ཀྱི་ལྟ་ཚུལ། སྙན་
ངག་ནི་བསྟོད་པའམ་སྨད་པ་ཙམ་ཀྱི་ལག་ཆ་མིན་ལ། ཆགས་སྡང་གི་ང་རོ་སྒྲོག་བྱེད་ཙམ་དེ་བས་
ཀྱང་མིན། དེ་ནི་ད་ལྟའང་རྣམ་རྟོག་སྟེ། །དེ་དག་མ་ལུས་སུས་འཆད་ནུས” གསུངས་པ་བཞིན།
སྙན་ངག་ནི་ཚད་འཛིན་མེད་པའི་རང་དབང་གི་སེམས་ཁོང་ལས་བརྡོལ་བའི “ཁྲག་དྲོན་དམར་བོའི་
རླངས་གཟུགས་ཡིན” པས། སྙན་ངག་གི་གནམ་འོག་ལ་ས་མཚམས་དང་ཆུ་མཚམས་མེད། །
རྩོམ་པ་བོ། ཧོར་ཞི་བདེ་རྒྱ་མཚོ།
སྐབས་དང་བོའི་མཐར་ཕྱིན་སློབ་མ། རྩོམ་འདི་ནི་༡༩༩༩ལོར་བྲིས།
ད་ལྟ་ཕྱི་རྒྱལ་ན་གནའ་དེང་རིག་གནས་སྣ་ཚོགས་ལ་སློབ་གཉེར་དང་ཉམས་ཞིབ་བྱེད་བཞིན་ཡོད།
231



དཔྱད་རྩོམ་གཅེས་བཏུས།
བོད་ཀྱི་ངག་ཐོག་གི་སྙན་ངག་ལས་བྱེ་བྲག་གླུ་ཡི་སྐོར་རགས་ཙམ་བཤད་པ།
ཨ་འཇམ་དབྱངས་ཚུལ་ཁྲིམས་
(བསང་ཆུ
ང་ཚོས་སྙན་ངག་གླེང་དུས་ཆེས་རྙོག་འཛིང་ཞིག་དང་གཅིག་གྱུར་མེད་པའི་རང་ལུགས་མང་བོའི་
ངོ་གདོང་རབ་རིབ་ཀྱི་དོན་སྤྱི་ཞིག་ཡིད་ལ་ངང་གིས་འཁོར་ཡོང་། དེའི་གནད་དོན་གཙོ་བོ་གང་ནས་བྱུང་
བ་རེད་ཅེ་ན། དེ་ནི་སྙན་ངག་གི་བྱེད་ལས་དང་རྣམ་པའི་ཆ་ནས་མཁས་པ་མང་བོའི་བཞེད་ཚུལ་མ་མཐུན་
པར་རང་རང་ས་ནས་སྙན་ངག་ལ་ཐུན་མོང་མ་ཡིན་པའི་ལྟ་ཚུལ་གྱི་མཚན་ཉིད་གྲངས་ཀྱིས་མི་ལོངས་པ་
ཞིག་བཞད་པ་དེ་རེད། མ་གཞི་ང་ཚོས་ཐོག་མར་ངེས་དགོས་པ་ནི་སྙན་ངག་གིས་སྙིང་བསྡུས་ཀྱི་སྒྱུ་རྩལ་
ལམ་ནས་སྐད་ཆའི་ཚབ་བྱེད་རྒྱུ་དེ་ཡིན་པས། བྱེད་ལས་འདིའི་སྟེང་ནས་གོ་བ་བླངས་ན་ད་གཟོད་འཁྲལ་
འཁྲུལ་གྱི་ན་བུན་ཡང་ཤོར་བེ་སངས་ངེས་ཡིན། སྐད་ཆ་ནི་ཡིད་འགྱུར་མཚོན་བྱེད་ཀྱི་བརྡ་རྟགས་ཤིག་
ཡིན་པར་མ་ཟད། རྣམ་རྟོག་མཐའ་དག་གི་སྒྲ་གདངས་ཤིག་ཀྱང་ཡིན་པས་སྙན་ངག་གི་ཁྱབ་ཕྱོགས་ཀྱང་
དེ་དང་མཚུངས་རྟགས་འགྲོ་བ་ཞིག་རེད། འདི་ནི་ད་ལྟའི་སྙན་ངག་དང་སྐད་ཆའི་བར་གྱི་འབྲེལ་བའི་ཐད་
ནས་བཞག་པ་ཡིན། དེས་ན་སྙན་ངག་ལ་སྐད་ཆ་དང་མི་འདྲ་བའི་ཁྱད་ཆོས་དང་དགོས་པ་གང་འདྲ་ཡོད་ཅེ་
ན། སྒྱུ་རྩལ་ཚིག་གི་མཚོན་ཐབས་དབྱངས་འགྲོས་དང་སེམས་ཁམས་ཀྱི་འདེགས་འཇོག་མཉམ་པ། ཉིང་
བསྡུས་ཀྱིས་སྤྱི་ཚོགས་འཚོ་བ་དང་རྣམ་རྟོག་གི་འདུ་ཤེས་མཚོན་པའི་དགེ་མཚན་མང་བོ་ལྡན། ང་ཚོས་
སྙན་ངག་ཇི་འདྲ་ཞིག་ཡིན་པ་མདོར་བསྡུས་ཏེ་མཚན་ཉིད་ཅིག་བཞག་ན་འདི་ལྟར། དབྱངས་འགྲོས་དང་
སེམས་ཀྱི་འདེགས་འཇོག་མཉམ་པོར་སྒྱུ་རྩལ་
རྩལ་གྱི་ཚིག་སྦྱོར་དང་བསྡེབས་ཏེ་ནང་དོན་སྙིང་བསྡུས་སུ་
232



གངས་ལྗོངས་ཤེས་རིག་ནོར་བུའི་སློབ་གླིང་།
མཚོན་པ་ཞིག་ལ་གོ་ན་འགྲིག་པར་སྙམ། དེ་མིན་བྱེད་ལས་དང་ནུས་པ་རྐྱང་རྐྱང་གི་ཆ་ནས་བཞག་ན་
ཤེས་བྱ་དང་རྣམ་རྟོག་མཐའ་མེད་པས་མཚན་ཉིད་ཀྱང་མཐའ་མེད་པ་ཞིག་འབྱུང་སྲིད། ཡང་ཚིག་སྦྱོར་གྱི་
རྣམ་པ་ཁོ་ནའི་ཕྱོགས་སུ་ལྷུང་ན་ཡུལ་དང་དུས། སེམས་ཁམས་སོགས་ཀྱི་དབང་གིས་ནུས་པ་མ་ཐོན་ས་
མང་བོ་ཞིག་འབྱུང་བཞིན་འདུག་པས། ཞིབ་ཏུ་བསམ་ན་གོང་གི་དེ་ལྟར་བཞག་ཚེ་ཅུང་རང་ཚུགས་ཐུབ་
པའི་མཚན་ཉིད་ཅིག་ཏུ་འགྲོ་བར་སྣང་། འདིར་གླེང་གཞིའི་གཙོ་བོ་ནི་སྙན་ངག་གང་ནས་བྱུང་བ་དང་ཚུལ་
ཇི་ལྟར་འཕེལ་བར་དཔྱད་རྒྱུ་དེ་ཡིན། ད་སྐབས་ང་ཚོས་འབྲི་སྦྱོང་བྱེད་བཞིན་པའི་སྙན་ངག་ནི་ཡིག་ཐོག་
གི་སྙན་ངག་ཡིན་པར་མ་ཟད། རྒྱ་གར་གྱི་སྙན་ངག་མེ་ལོང་མ་ཡི་གཞུང་ལུགས་ལ་སྐྱབས་བཅོལ་ཏེ་སྦྱོང་
བརྡར་རྭ་བ་དེ་ལས་ནར་སོན་པའི་སྙན་ངག་རྐྱང་རྐྱང་ཞིག་ཀྱང་ཡིན། ཡིན་ནའང་མི་རིགས་གང་དང་གང་
ལའང་རང་ལ་ཐུན་མོང་མ་ཡིན་པའི་རིག་གཞུང་ཞིག་ཡོད་ལ། དེ་ཡང་རང་གི་རྩ་བ་དེ་གཞན་གྱི་ལེགས་
ཆ་སོགས་བླངས་ཏེ་འཕེལ་རྒྱས་སུ་གཏོང་བ་ནི་བྱ་དངོས་སྤྱིའི་ལྡོག་གི་ཆོས་ཉིད་ཅིག་དང་རམ་འདེགས་
ཀྱི་འགྲོ་ལུགས་ཤིག་ཀྱང་ཡིན། རང་རེའི་སྔ་རབས་པ་དག་གིས་ཀྱང་བྱེད་ཐབས་དེ་ལྷུར་བླངས་ནས་
མི་རིགས་རང་གི་ཡུལ་སྲོལ་གོམས་གཤིས་དང་རང་བྱུང་ཁོར་ཡུག་ཐུན་མིན་གྱི་མཛེས་དཔྱོད་སེམས་
ཁམས་སོགས་གཞིར་བཞག་སྟེ་སྙན་ངག་གི་གཞུང་ལུགས་གསར་རྩོམ་དང་སྙན་ངག་གི་རྣམ་པ་སྒྱུར་
བཅོས་མང་བོ་ཞིག་བྱས་ཡོད་པར་སྣང་ལ། དེ་ལྟ་བུ་ཞིག་གིས་ད་དུང་ང་ཚོའི་སྙན་ངག་ནི་མི་རིགས་རང་
སྐྱ་ཐུབ་པའི་སྙན་ངག་ཅིག་ཏུ་འགྱུར་བར་རྒྱང་ཐག་ཅུང་རིང་བོ་ཡོད་པར་སྣང་བས། མུ་མཐུད་དུ་འདིའི་
ཕྱོགས་ལ་བརྩོན་ལེན་བྱེད་དགོས་པར་མ་ཟད། མི་རིགས་རང་གི་ཤ་ཁྲག་ལས་གྲུབ་པའི་རྩ་བའི་སྙན་ངག་
སྟེ་གླུ་དང་གཏམ་དཔེ། ཁེད་སོགས་ལ་ཞིབ་འཇུག་ཟབ་མོ་བྱེད་རྒྱུ་དེ་ང་ཚོའི་སྙན་ངག་རང་གི་ཁྱད་ཆོས་
ཀྱིས་ཕྱུག་པའི་རྩམ་དྲི་དང་མར་དྲི་འཐུལ་བའི་སྒོ་ནས་འཛམ་གླིང་སྔོན་ཐོན་རྩོམ་རིག་མང་བོར་དཔུང་རྡང་
སྦྲེལ་རྒྱུ་དེ་ཡིན། སྤྱིར་ཡི་གེ་མ་བྱུང་སྔོན་དུ་ངག་ཐོག་གི་རྩོམ་རིག་ཅིག་ཡོད་པ་ཡིན་ལ། དེ་ནི་ཡིག་ཐོག་
རྩོམ་རིག་གི་རྨང་གཞི་ཞིག་ཡིན་པ་མ་ཟད། རྩོམ་རིག་ལོ་རྒྱུས་ཐོག་ཏུ་གལ་འགངས་ངེས་ཅན་ཞིག་ཟིན་
ཡོད་པའི་འབྱུང་ཁུངས་དང་བྱུང་འཕེལ་རང་བཞིན་དང་ལྡན་པའི་རྩ་བའི་རྩོམ་རིག་ཅིག་ཀྱང་ཡིན་པས།
འདིར་ངག་ཐོག་སྙན་ངག་རྩོམ་རིག་ལས་གླུ་ཡི་སྐོར་གྱི་བྱུང་འཕེལ་རགས་ཙམ་ཞིག་བརྗོད་ཡོད་པར་འདོད།
སྙན་ངག་ནི་ཕྱི་ནང་མཁས་པ་ཀུན་གྱིས་དམངས་གླུ་ལས་བྱུང་བར་བཞེད་པ་མ་ཟད། སྐུ་ཞབས་
233



དཔྱད་རྩོམ་གཅེས་བཏུས།
ལུའུ་ཞུན་གྱིས་སྙན་ངག་ནི་དང་བོ་དམངས་གླུ་ལས་བྱུང་ཡང་ཕྱིས་སུ་མཁས་པ་དག་ལ་དབང་བ་ཡིན་ནོ་
ཞེས་གསུངས་འདུག་ལ། བོད་ཀྱི་སྙན་ངག་གསར་བའི་སྲོལ་འབྱེད་པ་མཁས་དབང་དོན་གྲུབ་རྒྱལ་གྱིས་
ཀྱང་མི་རྣམས་ཀྱི་ངག་ལས་བྱུང་བའི་སྒྲ་དེ་ནི་གདོད་མའི་དུས་ཀྱི་སྙན་ངག་ཅིག་ཡིན་པ་དང་། དེ་ནི་གདོད་
མའི་མི་རྣམས་ཀྱི་ངག་ཐོག་གི་སྙན་ངག་གམ་མགུར་གླུ་རེད་ཅེས་གསུངས་ཡོད་པས། གདོད་མའི་གླུ་དང་
སྙན་ངག་ངོ་བོ་གཅིག་ཡིནཔ་ང་ཚོས་གསལ་བོར་ཤེས་ཐུབ། དེ་ལྟར་བསམ་ན་གླུ་ལ་ཡང་དང་ཐོག་མིང་
དང་ཚིག་སོགས་ཀྱིས་མ་སྤྲས་གོང་དུ་དབྱངས་འགྲོས་རྐྱང་བའི་གདངས་ཤིག་ཀྱང་ཡོད་སྲིད་ལ། དེ་དང་
སྐད་ཆའི་གདངས་གཉིས་ལ་ཡང་འབྲེལ་བ་དམ་པོ་ཞིག་མཆིས་པས། གླུ་དང་སྐད་ཆ་གཉིས་ངག་རྩོམ་ལོ་
རྒྱུས་སྟེང་དུ་ཧ་ཅང་བགྲེས་ཉམས་བཞེས་པའི་རིན་ཐང་རྩ་ཆེན་གྱི་གོ་གནས་ཟིན་ཡོད་པ་ཞིག་ཏུ་ཡང་གྱུར་
འདུག དེས་ན་དེ་གཉིས་ཀྱི་རྩ་བའི་གདངས་ཀྱི་ཁྱད་ཆོས་གཅིག་གི་སྟེང་ནས་དཔྱད་ན་བློ་སྐྱེད་ཟབ་མོ་ཞིག་
རེག་ཡོང་བར་གདོན་མི་ཟ། གླུ་དང་སྐད་ཆ་གཉིས་ལ་ཐུན་མོང་གི་ཁྱད་ཆོས་ཤིག་ཡོད་པ་ནི་གདངས་སམ་
དབྱངས་དེ་ཡིན་ལ། མིའི་རིགས་ཀྱི་ཆེས་ཐོག་མའི་ངག་སྒོ་ཡང་གདངས་རྐྱང་རྐྱང་ཞིག་གིས་ཕྱེས་པ་ཡིན་
པས། གླུ་དང་སྐད་ཆ་གཉིས་ཀྱི་རྩ་བ་ཡང་དེ་ལས་གཞན་གཏུགས་ས་མེད། མིའི་རིགས་ཀྱི་ངག་སྒོ་ཇི་
ལྟར་ཕྱེས་པ་ནི་ལོ་རྒྱུས་ལ་ཕྱིར་མིག་ཅིག་བལྟས་ཚེ་ང་ཚོ་སྤྱི་ནས་མིར་གྱུར་པའི་བདེན་དཔང་ཚན་རིག་
དང་མཐུན་པ་ཡོད་ལ། དེ་ནི་དམའ་རིམ་སྲོག་ཆགས་ནས་མཐོ་རིམ་
ས་མཐོ་རིམ་སྲོག་ཆགས་སུ་གྱུར་པའི་བརྒྱུད་རིམ་
ངེས་ཅན་ཞིག་ཀྱང་ཡིན། འདིར་ཤེས་རྟོགས་བྱེད་དགོས་པ་ནི་སྐབས་དེའི་འཚོ་བའི་ཁོར་ཡུག་དང་མིའི་
གནས་སྟངས། བསམ་བློའི་ཆུ་ཚད། སྐད་བརྡའི་བྱུང་བ་སོགས་ཀྱི་གནས་ཚུལ་དེ་ཡིན་པས། དེ་དག་
ཤེས་ན་ད་གཟོད་གདངས་ཀྱི་རྩ་བ་ཞིག་ཀྱང་རྙེད་ཐུབ། གདོད་མའི་དུས་སུ་གནམ་གཤིས་ཧ་ཅང་དྲོ་བའི་
ཚ་ཁུལ་དག་ཏུ་སྤུ་མི་ཚོས་འཚོ་བ་རོལ་ཞིང་སྡོང་མགོར་གནས་བཅས་ཏེ་དུས་རྒྱུན་དུ་རྐང་ལག་གི་རང་
རྩལ་ལ་བརྟེན་ཏེ་སྡོང་རྩེར་འཛེགས་པ་དང་སྡོང་རྩར་འབབས་པ་སོགས་ཡན་ལག་གི་ནུས་པ་ཐུན་མོང་མ་
ཡིན་པ་ཞིག་བྱུང་བར་རང་ཤུགས་ཀྱིས་སྦྱོར་བརྡར་ཞིག་ཏུ་གྱུར་ཏེ་གཟུགས་ཁམས་ཀྱི་ཆགས་ཚུལ་
ནུས་ངོ་མཚར་བ་བྱུང་། རིམ་གྱིས་རང་བྱུང་ཁམས་ཀྱི་འགྱུར་ལྡོག་སྣ་ཚོགས་བྱུང་སྟེ། མཚོ་
ཆེན་བྲི་བར་གྱུར་ཅིང་ནགས་ཚལ་གྱི་རྒྱ་ཁྱོན་ཇེ་ཆུང་ནས་ཇེ་ཆུང་དུ་འགྲོ་འགོ་ཚུགས། སྤང་ཐང་གི་རྒྱ་
ཁྱོན་ཆེ་རུ་ཕྱིན་པ་ལ་བརྟེན་ནས་སྤྲ་མི་ཚོ་ཡང་སྡོང་རྩེ་ཁོ་ནས་འཚོ་ཐབས་མ་བྱུང་བས་འུ་ཐུག་པར་གྱུར་ཏེ་
234



གངས་ལྗོངས་ཤེས་རིག་ནོར་བུའི་སློབ་གླིང་།
ས་གཞིའི་ཕང་བ་ནས་འཚོ་བའི་དབུ་འཁྱུད་བསླངས་པའི་སྐབས་དེར་སྤྲ་མི་རེ་འགའ་ས་ངོས་ཀྱི་འཚོ་སྟངས་
མ་གོམས་པ་དང་མ་འཕྲོད་པའི་དབང་གིས་ཉམས་པར་གྱུར་པ་དང་། རེ་གཉིས་གོག་གིས་ལངས་ཏེ་རྐང་
བ་གཉིས་ཀྱི་ཁར་འཁྱར་འཁྱོར་དུ་འགྲོ་ཤེས་པར་མ་ཟད། དུས་ཚོད་མང་བོ་བརྒྱུད་ལག་པས་ཀྱང་བྱེད་སྒོ་
གཞན་རིགས་མི་འདྲ་བ་མང་བོ་སྤེལ། དེ་ལྟར་གོམས་སྲོལ་གཞན་ཞིག་གི་ཉམས་ལེན་ངང་གིས་ཆགས་ཏེ་
ཤིང་གི་ལག་ཆ་བཟོས་ཏེ་ས་རྐོ་བ་དང་གོམ་པས་རི་ལུང་བཅད་དེ་མཐོང་རྒྱ་ཆེ་རུ་ཕྱིན་པ་སོགས་རྐང་ལག་
ཁ་གྱེས་ནས་མིའི་འགྲོ་སྟངས་ཀྱི་སྔོན་འགྲོའི་ཆ་རྐྱེན་དང་བོ་ལེགས་པར་གྲུབ་པ་རེད། དེ་དུས་ད་དུང་སྤྲ་མི་
ཚོའི་བསམ་བློའི་ཆུ་ཚད་ཧ་ཅང་དམའ་ཡང་། སྤྲིན་ནག་འཁྲིགས་པ་དང་གློག་དམར་འཁྱུག་པ། འབྲུག་སྒྲ་
གྲག་པ། ཐོག་རྒྱག་པ། རླུང་གཡུགས་པ། ཆར་ཞོད་འབབ་པ། ཆུ་ལོག་བྱུང་བ། གད་པ་ཉིལ་བ་
སོགས་རང་བྱུང་ཁམས་ཆེན་པོའི་འགྱུར་ལྡོག་སྣ་ཚོགས་བྱུང་བ་དང་། གཞན་གཅན་གཟན་གཏུམ་པོས་
ངར་སྐད་སྒྲོག་པ་སོགས་འཇིགས་སྣང་མང་བོར་བརྟེན་ནས་བྲག་སྐྱིབས་སོགས་སུ་གནས་འཆའ་བ་དང་
གཅན་གཟན་གཞན་ལ་ཕར་རྒོལ་བྱེད་པར་མཉམ་གཅིག་ཏུ་འདུས་ཏེ་རྒོལ་བ་སོགས་བྱེད་ཐབས་སྣ་
ཚོགས་ཀྱིས་བློ་སྒོ་ཕྲ་རགས་མང་བོ་ཕྱེས་ཤིང་། རང་བྱུང་ཁོར་ཡུག་གི་ཞེད་སྣང་མང་བོའི་དབང་གིས་
ཡིད་འགྱུར་གནོན་མ་ཐུབ་པར་ཨ་ཞེས་ངུ་འབོད་བར་མེད་སྒྲོག་པས་སྒྲའི་ང་རོ་ཐོག་མར་བྱུང་
། འདི་ནི་
སྙན་ངག་དང་སྐད་ཆ་གཉིས་ཀྱི་ཐུན་མོང་གི་རྩ་བའི་དབྱངས་རྟ་རེངས་པོ་ཞིག་ཀྱང་ཡིན་ལ། མིའི་རིགས་
ཀྱི་ཆེས་ཐོག་མའི་ངག་སྒོ་འབྱེད་པའི་སྒྲ་གདངས་ཤིག་ཀྱང་རེད། སྒྲ་གདངས་འདི་ནི་ནང་གི་འགྱུར་བ་རླུང་
ཤུགས་བཙན་པོས་ཕྱིར་དེད་པའི་སྒྲ་ཞིག་ཡིན་པས་ལྕེ་མཆུའི་བྱེད་རྩོལ་ཅི་ལ་ཡང་མ་བརྟེན་པར་བྱུང་།
འདི་ནི་སྒྲ་དབྱངས་ཐམས་ཅད་ཀྱི་རྩ་བ་དང་གཞུང་རྟའམ་སྲོག་ཤིང་ཞིག་ཏུ་གྱུར་ཡོད། སྙན་ངག་སྨྲ་བ་འཇུ་
སྐལ་བཟང་གིས་དེའི་ཕྱིར་བོད་ཀྱི་སྙན་ངག་ནི་སྐྱེས་བུའི་གདངས་ཀྱི་འདེགས་འཇོག་དང་ནང་གི་ཡིད་
འགྱུར་གྱི་འདེགས་འཇོག་གཉིས་དབྱེར་མེད་དབྱངས་ཀྱི་རོལ་མོར་ཕབ་པའི་སྒྱུ་རྩལ་དང་ལྡན་པ་ཞིག་ཡིན་
ལ། དབྱངས་དེ་ནི་བོད་ཀྱི་སྙན་ངག་གི་རྩ་བའི་ཁྱད་ཆོས་ཤིག་ཀྱང་ཡིན་ནོ་ཞེས་པ་ལྟར་ཨའི་ང་རོ་དེ་ཡང་
སྙན་ངག་དང་སྐད་ཆའི་རྩ་བའི་དབྱངས་ཀྱི་སྔོན་འགྲོའི་ཆ་རྐྱེན་ཞིག་ཏུ་གྱུར། ཕྱི་རོལ་ཡུལ་གྱི་རང་བྱུང་གི་
དེ་ཉིད་རྟོགས་མ་ཐུབ་པར་ཞེད་སྣང་གི་རྒྱུན་མ་ཆོད་པས་མུ་མཐུད་དུ་ཨའི་ང་རོ་ཡུན་རིང་ངུ་འབོད་དང་
བསྡེབས་ཏེ་སྒྲོག་པས། དེ་ནི་རྩ་བའི་དབྱངས་ཀྱི་ངག་སྒོ་ཡངས་པར་བྱེད་པའི་སྦྱོང་བརྡར་ཨང་དང་བོར་
t
235



དཔྱད་རྩོམ་གཅེས་བཏུས།
གྱུར་བ་རེད། སྐབས་འདིའི་གདངས་ནི་འཇིགས་སྐྲག་བརྡ་སྤྲོད་བྱེད་ཁོ་ན་ལས་ཅི་ཡང་མིན་མོད། རིམ་
གྱིས་གདངས་དེ་ནི་བློ་རྩེ་གཅིག་ཏུ་གཏད་དེ་ཤ་བསྒྲིམས་ནས་དབུགས་དྲག་ཏུ་འབྱིན་དགོས་པའི་སྒྲ་
གདངས་ཤང་ཤང་དཀའ་ངལ་ཅན་ཞིག་མིན་པར། མཐོ་དམན་དང་རིང་ཐུང་། སྦོམ་ཕྲ་དང་འཇམ་རྩུབ་
འདྲ་མིན་གྱི་རང་བཞིན་ཅན་ཞིག་ཏུ་གྱུར་ཏེ་རང་དབང་ཡོད་པའི་དབྱངས་འགྲོས་མཉེན་ཆ་ལྡན་པ་བྱུང་། དེ་
ཡང་འཚོ་བའི་དགོས་མཁོ་དང་བསྟུན་ཏེ་དབྱངས་ཀྱི་འགྱུར་བ་རྐྱང་རྐྱང་ལ་ལུས་ཀྱི་རྣམ་འགྱུར་དང་
བསྡེབས་ནས་བརྡ་སྤྲོད་པའི་དབུ་བརྙེས། སྐབས་འདི་ནི་ཞབས་བྲོའི་རྩ་བའི་འགོ་འཛིན་སའང་ཡིན། )
དབྱངས་ནི་ཕན་ཚུན་ལ་གོ་བརྡ་སྤྲད་དེ་བསམ་བློ་བརྗེ་རེས་བྱེད་པའི་ལག་ཆ་རིན་ཐང་བྲལ་བ་ཞིག་ཡིན་
པས། ཨའི་དབྱངས་ཐུང་ངུ་ལ་འདོད་རྒྱལ་གྱི་མིང་རེ་འགའ་སྦྱར་ཏེ་སྤྱོད་ཤེས་པར་གྱུར་པ་དཔེར་ན་
སྐབས་དེའི་རང་གི་ལུས་སེམས་ཀྱི་ན་ཟུག་སོགས་དང་གཉེན་ཉེ་འཁོར་ཆུང་ཆུང་གི་ཚོགས་པ་ནས་རིམ་
གྱིས་བརྡ་སྦྱོར་བའི་ཚུལ་རྒྱ་ཆེ་རུ་འཕྲོས་འགོ་ཚུགས་པ་ནི། རང་གི་ལུས་ཐོག་ལ་ཟུག་གཟེར་གྱི་རེག་བྱ་
ཅུང་མི་བདེ་བ་བྱུང་ཚེ། ཨ་ཨ་དང་ཨ་ཡོ། ཨ་ཚ། ཨ་ན་ཞེས་བཤད་ཤེས་པ་དང་། ཕ་མ་ཉེ་འབྲེལ་ཚོ་
ཡང་ཨ་མ། ཨ་ཕ། ཨ་བུ། ཨ་ཅེ། ཨ་ཞང་། ཨ་ཁུ། ཨ་ནེ། ཨ་མྱེ་སོགས་འབོད་ཤེས་པར་གྱུར་ཏེ་
མིང་བརྡའི་སྐད་ཆའི་ཁྱབ་ཁོངས་རང་ཉིད་ནས་གཉེན་ཉེ་དང་དེ་ནས་ཚོགས་པ་གཞན་དང་ཁོར་ཡུག་རྒྱ་ཆེ་
བར་འགོ་ཚུགས། འདི་ལྟར་ང་ཚོས་ཞིབ་ཏུ་བསམས་ན་སྐད་ཆ་དང་སྙན་ངག་གི་ཐོག་མ་ཨ་ཡིན་པས་མིང་
གང་ཡིན་དང་གདངས་གང་ཡིན་དག་ལ་ཨའི་རང་བཞིན་གྱི་དབྱངས་འགྲོས་ཤིག་ངང་གིས་འབྱུང་བཞིན་པ་
གསལ་བོར་རྟོགས་ཐུབ། འཇམ་དཔལ་མཚན་བརྗོད་ལས། རྫོགས་པའི་སངས་རྒྱས་ཨ་ལས་བྱུང་།
།ཨ་ནི་ཡིག་འབྲི་ཀུན་གྱི་མཆོག །།དོན་ཆེན་ཡི་གེ་དམ་པ་ཡིན། །ཁོང་ནས་བྱུང་བ་སྐྱེ་བ་མེད། །ཚིག་ཏུ་
བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད། །ཅེས་ཨའི་
དགེ་མཚན་གསལ་བོར་གསུངས་ཡོད་པས། དོན་འདི་ལ་གོ་བ་ཟབ་མོ་ཞིག་བླངས་ན་ཐེ་ཚོམ་གྱི་དཔྱང་
ཐག་དུམ་བུ་རུ་ཆད་དེ་དད་པ་ཞིག་གམ་དགའ་བ་ཞིག་གིས་རང་ཤུགས་ཀྱིས་གནས་ལུགས་ཡང་དག་པའི་
གོ་རྟོགས་ཤིག་རྙེད་ཡོང་། དང་ཐོག་ལུས་ཀྱི་རྣམ་འགྱུར་གྱིས་བརྡ་སྤྲོད་ཅིང་དེ་ལ་ཨའི་དབྱངས་རྐྱང་རྐྱང་
གིས་རམ་འདེགས་བྱེད། དེའི་ངོ་བོ་འཕེལ་རྒྱས་སུ་ཕྱིན་ཏེ་དབྱངས་དེ་མཆུ་ཡི་འབྱེད་འཛུམ་གྱིས་ཚོད་
འཛིན་བྱས་པའི་མིང་བརྡ་རགས་པ་བྱུང་བ་དང་བསྟུན་ནས་ལྕེའི་འགུལ་སྐྱོད་ཀྱི་བྱེད་རྩོལ་ཡང་རིམ་པར་
236



གངས་ལྗོངས་ཤེས་རིག་ནོར་བུའི་སློབ་གླིང་།
བྱུང་པའི་དབང་གིས་མིང་གི་ངོ་བོ་སྔར་ལས་ཇེ་མང་དང་སྟབས་ཇེ་བདེ་རུ་ཕྱིན་ཏེ་སྐད་ཆ་རགས་པ་ཞིག་
བཤད་ཐུབ་པ་བྱུང། དེས་ནས་གླུ་དང་སྐད་ཆ་ “ སྤྱིར་བཏང་བའི་སྐད་ཆ” གཉིས་ཀྱི་དབྱེ་མཚམས་གང་
ཞིག་ནས་ངོས་འཛིན་དགོས་ཤེ་ན། དེ་ནི་ཨའི་དབྱངས་དེ་ལྷོད་ཅིང་བབས་ཆགས་ཏེ་མི་དང་མིའི་བར་ལ་
རྣམ་འགྱུར་དང་འབྲེལ་བའི་བརྡ་ཕྲན་བུ་ཙམ་སྤྲོད་ཐུབ་པའི་ནུས་པ་ཐོན་པའི་སྐབས་དང་བསྟུན་ནས་རིམ་
གྱིས་དབྱངས་ཀྱི་མཐོ་དམན་སོགས་ཀྱི་སྒོ་ནས་སོ་སོར་གྱེས། གནས་སྐབས་ཀྱི་དགའ་སྤྲོ་དང་བདེ་སྐྱིད་
ཀྱི་སྣང་བས་ཡིད་ཁམས་གཡོས་ཏེ་མཆོངས་ལྡིང་བྱེད་བཞིན་རང་དབང་མེད་པར་ངག་གི་གདང་མཐོན་
པོར་ཕྱི་རུ་ཕྱུང་སྟེ་དབྱངས་ཀྱི་འགྱུར་ཁུག་གསལ་བོར་གྱེར་བ་ནི་གླུ་ཡི་དབྱངས་ཡིན་ཞིང་། གདངས་
དམའ་མོའི་སྒོ་ནས་ཕ་རོལ་བོར་བརྡ་འཕྲོད་པར་གཞོལ་བ་ཤུགས་ཆེ་བའི་རྣམ་པ་དེ་ནི་སྐད་ཆའི་གདངས་
སམ་དབྱངས་ཡིན་ནོ། །དང་ཐོག་གི་གླུ་དེ་ཡང་ཡིད་འགྱུར་མཚོན་ཕྱིར་ངུ་སྐད་ཀྱི་གདངས་མཐོ་རུ་
བཏེགས་ཏེ་ཨོ་ཡེ་དང་ཨ་ལ་ཡེ། ཨ་ཞང་ལོ་ལོ། ཨ་ལ་ལ་སོགས་རྩེད་མཚར་གྱི་རྣམ་པས་ཁེངས་པའི་
སེམས་ཀྱི་དབྱངས་རྟ་སྟེ་ཡིད་ཀྱི་སྤྲོ་སྣང་བརྡ་སྤྲོད་པའི་མཐོ་ཞིང་གསལ་བ་དེ་ལ་ཡ་རེ་ཡ་རེ་དང་ལ་ཡང་གོ་
སོགས་དོན་སྟོན་མི་ནུས་པ་རེ་འགའ་འདོད་རྒྱལ་དུ་སྦྱར་ཏེ་འགྱུར་ཁུགས་ལ་ནུས་པ་ཐོན་པར་གཞོགས་
འདེགས་བྱེད་པ་ཙམ་ལས་མིང་གི་རང་བཞིན་གྱིས་བརྒྱན་པའི་དོན་སྙིང་ཅན་ཞིག་མིན་པར་གདངས་
འགྲོས་རྐྱང་བ་ཡིན་ལ། ལུའུ་ཞུན་གྱིས་དེ་དུས་ཤིང་སྡོང་ཁུར་སྐབས་མི་རྣམས་ཀྱིས་ཧང་ཡོ་ཧང་ཡོ་ཞེས་
པ་གདོད་མའི་སྙན་ངག་གི་རྣམ་པར་བཞེད་པ་དང་སྒོ་བསྟུན་ན་ང་ཚོ་ཡང་རི་ཐང་ནས་ཨོང་བ་དང་ཤ་མོ་
སོགས་འཐུ་བའི་སྐབས་སུ་ཨ་ལ་ཡེ་ཞེས་པའི་སྙན་ངག་གི་བརྒྱུད་རིམ་འདི་འདྲ་ངེས་པར་དུ་བརྒྱུད་མྱོང་བ་
དེང་སྐབས་ཀྱི་གླུ་གཞས་དག་ལ་བརྟག་ན་ཤེས་ཐུབ། དེས་ན་སྐབས་དེ་དུས་ཀྱི་གླུ་ནི་ང་ཚོས་སྔོན་ཆད་
སྙན་ངག་གི་མཚན་ཉིད་དུ་བཞག་མྱོང་བའི་རྣ་བར་སྙན་ཞིང་ཚིག་སྦྱོར་ཡིད་དུ་འོང་བ་ཞེས་པའི་མཚན་ཉིད་
ཀྱི་ཕྱེད་ཙམ་མ་གཏོགས་གྲུབ་ཐུབ་མེད། རྒྱུ་མཚན་ནི་མིང་དང་ཚིག་གི་སྦྱོང་བརྡར་ར་བ་ནི་དེ་དུས་ཀྱི་
མིའི་བློ་གྲོས་ཡིན་པས། དེ་ནི་འཚོ་བའི་ཁོར་ཡུག་དང་རང་བྱུང་གི་འགྱུར་ལྡོག་སོགས་རྐྱེན་དབང་མང་བོ་
ཞིག་ལ་རག་ལས་ཡོད་ཕྱིར་མིང་སྦྱོར་རགས་པ་ཙམ་ལས་སྐད་ཆའི་བརྡ་སྤྲོད་ཀྱི་ནུས་པ་ཆ་ཚང་ཞིག་ཐོན་
མེད་པར་མིང་རྐྱང་རྐྱང་བེད་སྤྱོད་བཞིན་པའི་སྐད་ཆ་རེངས་པོའི་དུས་རབས་ཤིག་ཀྱང་ཡིན་པས་ཚིག་གི་
སྦྱོར་བ་དེ་འདྲའི་མང་བོ་ཞིག་ཡོད་མི་སྲིད་ལ། སྐད་ཆའི་རྩ་བའི་གཞུང་ནི་དེ་འདྲའི་འཐུས་ཚང་ཞིག་དེ་
237



དཔྱད་རྩོམ་གཅེས་བཏུས།
བས་ཀྱང་ཡིན་མི་སྲིད། རིམ་གྱིས་རི་དྭགས་གཡུང་དུ་བཏུལ་ཏེ་སྒོ་ཕྱུགས་བྱེད་པ་དང་ཤིང་སྡོང་ནགས་
ནས་བཅད་དེ་སྡོད་ཁང་བཟོ་བ། ས་རྒོད་སློག་སྟེ་ལོ་ཏོག་འདེབས་པ་སོགས་རང་བྱུང་ཁོར་ཡུག་ལ་འཐབ་
རྩོད་དྲག་པོ་བྱས་ཏེ་ཕྱི་རོལ་གྱི་རྐྱེན་དབང་སྣ་ཚོགས་ཀྱི་དབང་གིས་བློ་སྒོ་ཆེས་ཆེར་ཕྱེས་ཤིང་སྐད་ཆ་ཡང་
ལ་ལ་རྣམ་འགྱུར་གྱི་སྐད་ཆ། འདི་ལ་སྤྱོད་ལམ་གྱི་སྐད་ཆ་ཡང་ཟེར། འདོད་རྒྱལ་མིང་གི་སྐད་ཆ། རྗེས་
གྲུབ་མིང་གི་སྐད་ཆ། ཚིག་སྦྱོར་ཐན་ཐུན་གྱི་སྐད་ཆ། ཚིག་སྦྱོར་སྤྱིར་བཏང་བའི་སྐད་ཆ། ཚིག་རྒྱན་
ཐན་ཐུན་དང་སྣ་མང་གི་སྐད་ཆ་སོགས་རིམ་གྱིས་བྱུང་སྟེ་སྐད་ཆའི་སྒྱུལ་རྩལ་ཡང་སྔ་མ་ལས་ཕྱི་མ་ཕྱི་མར་
ཕྱུག་པའི་ཉམས་འགྱུར་གྱི་འཕེལ་སྟོབས་མགྱོགས་པར་ཕྱིན། གླུ་ཡང་སྤྱིར་བཏང་གི་དབྱངས་ཁོ་ནས་
གྱེར་བ་ཙམ་མ་ཡིན་པར་སྐད་ཆའི་འགྲོས་དང་འགྲོགས་ཏེ་འཕེལ་རྒྱས་ཀྱི་ངོ་བོ་འཐུས་ཚང་གི་རྣམ་པར་
གྱུར་ཅིང་། བསམ་བློའི་རང་བཞིན་གྱི་དགའ་སྐྱོ་ཆགས་སྡང་འདྲེས་ཤིང་སྐད་ཆའི་སྒྱུལ་རྩལ་གྱི་བཅུད་
འདུས་པའི་རང་སྐྱ་ཐུབ་པའི་ངག་གི་སྒྱུ་རྩལ་གྱི་རྩོམ་རིན་ཐང་བྲལ་བ་ཞིག་ཏུ་གྱུར་པ་རེད།
ཨུ་རུ་སུའི་ཕུའི་ལེ་ཧན་ཧྥུ་ཡིས། གདོད་མའི་ཚོ་ཁག་ཏུ་ངལ་རྩོལ་གྱི་ལས་སྣ་མི་འདྲ་བ་རེར་གླུ་རེ་
ཡོད་ལ། གླུའི་གདངས་མཚམས་ནམ་ཡིན་ཡང་དེ་འདྲའི་ངལ་རྩོལ་ལ་ཁྱད་པར་དུ་མངའ་བའི་ཐོན་སྐྱེན་
བྱེད་སྟངས་ཀྱི་འགྲོས་ལ་ཧ་ཅང་འཚམས་ཤིང་རན་ཞེས་གསུངས་པ་ལྟར་ང་ཚོ་མཐོ་སྒང་བོད་པའི་གླུ་
ཡང་ཞིང་ཕྱུགས་སོགས་ཐོན་སྐྱེད་ངལ་རྩོལ་གྱི་བྱེད་སྒོ་འདྲ་མིན་མང་བོར་དེ་དང་མཚུངས་པར་དབྱངས་
ཀྱི་འགྱུར་ཁུགས་དང་ཚིག་གི་སྦྱོར་བ་གྲངས་མེད་པ་ཞིག་བྱུང་ཡོད་ལ། དཔེར་ན་ཕྱིང་བལ་འཇོག་པའི་
གླུ ཕྱུགས་ཟོག་འཚོ་བའི་གླུ། རྩྭ་དང་ལོ་ཏོག་བརྔ་བའི་གླུ། མདའ་རྩལ་འགྲན་པའི་གླུ། མཁར་གྱང་རྡུང་
བའི་གླུ། བྱིས་པ་གཉིད་པའི་གླུ། ཆོས་གྱི་གླུ་སྣ་ཚོགས་སོགས་རི་བོ་གངས་ཅན་པའི་ཡུལ་ནི་ངེས་པ་དོན་
གྱི་གླུ་གར་གྱི་རྒྱ་མཚོར་གྱུར་ཏེ་ས་ཆེན་ཡོམ་ཡོམ་དུ་སྒུལ་མྱོང་བ་མ་ཟད་ལོ་རྒྱུས་ཀྱི་རིག་རྩལ་རྩ་ཆེན་
མང་བོ་ཕྱི་རབས་པར་བརྒྱུད་སྤྲོད་བྱས་ཡོད་པ་འདིས་སྐབས་དེའི་སྤྱི་ཚོགས་འཚོ་བ་དང་འདུ་ཤེས་འཛིན་
སྟངས། བསམ་བློའི་ཆུ་ཚད་སོགས་ཕྱིར་མངོན་བྱས་ཡོད་ལ། ཚིག་གི་མཚོན་ཐབས་ཀྱང་སྒྱུ་རྩལ་དང་
ཉིང་བསྡུས་ཀྱི་རང་བཞིན་ལྡན་པས་གླུ་རེ་རེར་སེམས་ཤུགས་དང་བརྩེ་དུང་། ངལ་རྩོལ་དང་ཐབས་ཤེས།
སྤྲོ་སྣང་དང་དད་པ་སོགས་དྲོད་ལྷོག་ལྷོག་འཕྱུར་བཞིན་པའི་ཉམས་ཤིག་བསྟན་འདུག ད་དུང་མེས་པོ་ཚོའི་
བློ་གྲོས་དང་སྙིང་སྟོབས། བསམ་བློ་རླབས་ཆེ་བ་ཞིག་ཡིན་པ་བདེན་དཔང་ཡང་བྱས་ཡོད་པར་མ་ཟད།
238



གངས་ལྗོངས་ཤེས་རིག་ནོར་བུའི་སློབ་གླིང་།
ང་ཚོས་ཀྱང་ངོ་གནོང་མི་དགོས་པར་ཁོང་རྣམ་པའི་མཛད་རྗེས་ངོམ་ཆོག་ཆོག་ལ་བསམ་ན་བཟོད་མི་ཐུབ་
པའི་དྲན་གདུང་ཇི་འདྲིའི་ཟབ་མོ་ཞིག་འདུག་ཨང་།
དེ་ལྟར་ན་ང་ཚོའི་གླུ་ལ་སྐད་ཆའི་སྒྱུ་རྩལ་གྱི་ཚད་གང་འདྲ་ཟིན་ཡོད་དམ་ཞེ་ན། གོང་དུ་བཤད་པ་
བཞིན་གླུ་དང་སྐད་ཆ་གཉིས་ཀྱི་དབྱངས་སོ་སོར་གྱེས་པའི་དུས་ནི་ཧ་ཅང་སྔ་མོ་ཞིག་ཡིན་མོད། འོན་
ཀྱང་གླུ་ལ་སྐད་ཆའི་སྒྱུ་རྩལ་གྱི་ཆ་རྐྱེན་ཅུང་འཐུས་ཚང་དུ་གྱུར་པའི་དུས་ནི་དེ་དང་བསྡུར་ན་ཅུང་འཕྱི་བ་
ཡིན། གདོད་མའི་མི་རྣམས་ཀྱིས་ཐོན་སྐྱེད་ངལ་རྩོལ་གྱི་དགོས་མཁོ་དང་བསྟུན་ནས་སྐད་ཆ་གསར་སྐྲུན་
བྱེད་ཅིང་། དེ་ནི་མི་ཕན་ཚུན་བར་བློ་སྒོ་འབྱེད་རེས་བྱེད་པའི་སྐད་ཆའམ་མིང་གི་ཐ་སྙད་ཇེ་མང་དུ་གྱུར་
ཅིང་བརྡ་སྤྲོད་པའི་ནུས་པ་ཡང་ཤུགས་ཆེ་རུ་ཐོན་ཏེ་ཐུན་མོང་གི་ངལ་རྩོལ་གྱི་ཚོགས་པ་སོགས་བྱུང་བས་
དོན་གཅིག་མིང་གི་རྣམས་གྲངས་མང་བོ་དང་ཚིག་ལའང་ཞེ་ས་སོགས་རྒྱན་གྱི་རྣམ་པ་མང་བོ་བྱུང་ནས་
གཅིག་གྱུར་གྱི་སྐད་ཆ་འདྲ་ཆགས་པོ་ཞིག་དང་སྤུས་དག་པོ་ཞིག་ཏུ་གྱུར་བའི་འཕེལ་རིམ་དང་བསྡོངས་
ནས་གླུ་ཡི་སྐད་ཆའམ་ཚིག་ཀྱང་ངོས་ཇེ་གཙང་ནས་ཇེ་གཙང་གི་ངོ་བོར་འཕོས་ཏེ་རིམ་གྱིས་ཉིང་བསྡུས་
ཀྱི་རྣམ་པའི་སྒྱུ་རྩལ་ཐོན་པ་རེད། གླུ་དང་སྐད་ཆའི་རྩ་བའི་དབྱངས་ཀྱི་དུས་ཚོད་གཅིག་ཀྱང་གླུ་ཡི་སྐད་ཆ་
ནི་སྤྱིར་བཏང་བའི་སྐད་ཆ་ལས་སྣོན་བྱེད་པའི་སྤུས་དག་ཐོན་དངོས་དང་འདྲ་བས་ཅུང་སྔ་ཕྱིའི་རིམ་པ་ཞིག་
དང་ལྡན་པའི་སྒོ་ནས་འཕེལ་རྒྱས་བྱུང་བ་རེད། དེས་ན་གླུ་ནི་སྐད་ཆ་བཙོ་སྦྱང་བྱེད་པའི་སྙིང་བོ་ཞིག་ཀྱང་
ཡིན་པས་སྤྱིར་བཏང་བའི་སྐད་ཆ་དང་བསྡུར་ན་ནུས་པ་དང་སྒྱུ་རྩལ་གང་གི་ཆ་ནས་ཀྱང་ཚད་མཐོ་ཤོས་
ཤིག་ཟིན་ཡོད། དེ་ལྟར་གླུ་ཡིས་སྤྱི་ཚོགས་ལ་ནུས་པ་ཁྱད་པར་བ་ཞིག་འདོན་ཐུབ་པ་བྱུང་ཞིང་། ལོ་
རྒྱུས་ཀྱི་གོ་གནས་གལ་ཆེན་ཞིག་ཀྱང་ཟིན་པ་ནི་ཆབ་སྲིད་ཀྱི་ལག་ཆ་དང་ཆོས་ལུགས་ཀྱི་ཡོ་བྱད་ལྟ་བུའི་
སྒོ་ནས་ཆེ་རྒན་པོ་དང་ཆུང་བྱིས་པ། མཐོ་བླ་མ་དང་དཔོན་པོ་ནས་དམའ་སྤྲང་བོ་དང་ཕྱུག་པོའི་ཡིད་འགྱུར་
མཚོན་པའི་གླུ་ལེན་བཞིན་པ་འདིས་བོད་ཀྱི་ངག་ཐོག་གི་སྙན་ངག་བརྒྱུད་འཛིན་བྱེད་པར་མ་ཟད། དར་
སྤེལ་རྒྱ་ཆེན་པོ་བཏང་སྟེ་རྗེས་རབས་པ་ཚོར་མེས་པོའི་བསམ་བློའི་ཤེས་རིག་གི་ལེགས་སྐྱེས་གྱ་ནོམ་
པ་ཞིག་མི་རིགས་རང་གི་ཡུལ་སྲོལ་གོམས་གཤིས་དང་། སྒྱུ་རྩལ་གྱི་ལྟ་བ། མཛེས་དཔྱོད་ཀྱི་སེམས་
ཁམས་སོགས་ལ་བསླད་མ་ཞུགས་ཤིང་ཐུན་མིན་གྱི་ཁྱད་ཆོས་གཙང་མའི་ཁ་རླངས་དྲོད་མ་ཡལ་བར་ང་
ཚོའི་ལག་ཏུ་འབྱོར་བ་འདི་ནི་གངས་ཅན་རྟགས་ཅན་གྱི་སྙན་ངག་གི་རྩ་བའི་འགོ་ཁུངས་ཀྱང་ཡིན་པས། ང་
239



དཔྱད་རྩོམ་གཅེས་བཏུས།
ཚོ་འཛམ་གླིང་གི་སྔོན་ཐོན་རྩོམ་དང་ནོར་པེའི་བྱ་དགའ་ཞིག་ལ་ཧམ་སེམས་ཀྱིས་ལག་འཇུ་བྱེད་འདོད་ན།
གཙོ་བོ་མི་རིགས་རང་གི་ཤ་ཁྲག་ལས་གྲུབ་པ་འདི་ལྟ་བུའི་རྩོམ་རིགས་བརྒྱུད་འཛིན་དང་དར་སྤེལ་གཏོང་
པ་ལས་གཞན་ཀྱི་རིག་གཞུང་ཁོ་ནར་འགྲམ་ཆུ་ལྡང་བ་དེ་ནི་རང་ཉིད་ཕུང་བྱེད་ཀྱི་ཉེན་ཁའི་གཡང་
གཟར་ཞིག་ལས་ཅི་ཡང་མ་ཡིན་ནོ། །
གྲོགས་པོ་ལགས། ང་ཚོས་རང་རེའི་སྙན་ངག་གི་ཡུམ་ཆེན་འཚོལ་དུས་མཚར་སྣང་མང་བོ་ཞིག་
དུས་གཅིག་ཏུ་བྱིན་ཡོང་། ཡིག་ཐོག་སྙན་ངག་དང་ངག་ཐོག་སྙན་ངག་ དམངས་གླུ་སོགས། གཉིས་
བསྡུར་ན་ཧེ་བག་ཆེན་པོ་ཞིག་ཡོད་པ་དང་། ལྷག་པར་དུ་སྙན་ངག་དང་གདོད་མའི་དབྱངས་ཀྱི་སྙན་ངག་
གཉིས་གཤིབ་བསྡུར་བྱས་ན་དེ་བས་ཀྱང་བར་ཁྱད་གནམ་ས་ལྟ་བུ་ཞིག་འདུག ངོ་མ་ཞིབ་ཏུ་བསམ་ན་
ང་ཚོའི་སྙན་ངག་འཕེལ་སྟོབས་ཧ་ཅང་མགྱོགས་པ་ཞིག་ལས་དེ་གཉིས་སོ་སོ་བ་ཞིག་ཏུ་སུས་ཀྱང་འདོད་
མི་སྲིད། གསར་གཏོད་ཀྱི་ཆུ་ཚད་མཐོན་པར་སླེབས་དུས་རྩ་བའི་རྨང་གཞི་དེའི་ནུས་པ་ཅུང་ཉམས་འགྲོ་
བའམ་མངོན་ཆུང་དུ་གྱུར་འགྲོ་བ་འཕེལ་རྒྱས་ཀྱི་ཆོས་ཉིད་ཡིན། ཆོས་ཉིད་ཀྱི་གནས་ལུགས་རྟོགས་ན་
ཁོང་དགོད་ལངས་དགོས་དོན་ཡང་ཡོད་མི་སྲིད། འདི་ངའི་གླེང་བརྗོད་འདིའི་སྡོམ་ཚིག་ཡིན། མདོར་ན་ང་
ཚོས་མུ་མཐུད་དུ་ལྷད་སྐྱོན་མེད་པའི་མི་རིགས་ཀྱི་རྩོམ་རིག་མང་བོ་མྱུར་སྐྱོབ་བྱས་ཏེ་སྔོན་ཐོན་གྱི་ལམ་ལ་
འཇུག་རྒྱུ་ནི་རྩ་བའི་སྲོག་རྩ་ཡིན་ནོ། །
རྩོམ་པ་བོ། | ཨ་འཇམ་དབྱངས་ཚུལ་ཁྲིམས།
བཞི་བའི་མཐར་ཕྱིན་སློབ་མ། ༼རྩོམ་འདི་ནི་༢༠༠༢ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཕྱི་རྒྱལ་དུ་བོད་རིག་པ་འཆད་འཁྲིད་དགེ་རྒན་གྱི་བྱ་བ་སྒྲུབ་ཞོར་གནའ་དེང་རིག་གནས་ལ་ཞིབ་འཇུག་བྱེད་བཞིན་ཡོད།
སྐབས་བཞི་
24 )



གངས་ལྗོངས་ཤེས་རིག་ནོར་བུའི་སློབ་གླིང་།
མགུར་གྱི་གོ་དོན་དང་བྱུང་འཕེལ་ལས་འཕྲོས་ཏེ་བོད་ཀྱི་གདོད་མའི་
མགུར་ཚིག་ལ་ཕྲན་ཙམ་དཔྱད་པ།
ཁྲི་པདྨ་ཡང་གསང་།
དང་བོ། མགུར་གྱི་གོ་དོན་གྱི་སྐོར།
དེ་ཡང་མགུར་ཞེས་པ་ནི་མི་རྣམས་ཀྱི་འཚོ་གཞིས་ཀྱི་ངལ་རྩལ་ཁྲོད་བྱུང་བའི་གདངས་ངེས་
ཅན་ཞིག་ལྡན་པའི་ངག་གི་སྒྱུ་རྩལ་རིགས་ཤིག་ཡིན་ལ། དེ་དང་གནའ་དུས་ཀྱི་མཆིད་ཅེས་པ་དང་།
གླུ་རྣམས་དོན་གཅིག་མིང་གི་རྣམ་གྲངས་སུ་ངེས། ཡིན་ནའང་སྤྱི་ཚོགས་འཕེལ་རྒྱས་བྱུང་བ་དང་
མཉམ་དུ་སྐད་ཡིག་ཀྱང་དེའི་འགྲོས་དང་བསྟུན་ཏེ་ཐ་སྙད་ལ་ལ་ཞིག་མ་བཞིའི་གོ་དོན་ཡོངས་སུ་
ཉམས་པ་དང་། ལ་ལ་ཞིག་མིང་མཐའ་སོགས་གསར་དུ་བསྒྱུར་བའམ་ཚིག་གྲོགས་དང་སྦྱོར་ཚུལ་
གྱི་དབང་གིས་བརྗོད་བྱ་ཁྱབ་ཆེ་ཆུང་གི་ཁྱད་པར་བྱུང་བ་སོགས་ད་ལྟ་མིང་བརྡ་འདི་དག་ལའང་
སྐབས་བསྟུན་གྱི་གོ་དོན་སོ་སོར་སྣང་ཡང་མ་གཞིའི་གོ་དོན་ལ་འགྱུར་བ་མེད་པར་གཅིག་ཏུ་སྣང་
སྟེ། དེང་རབས་ཀྱི་མཁས་པ་ལ་ལས་མགུར་དང་གླུ། མཆིད་ཅེས་པའི་ཐ་སྙད་གསུམ་པོ་ནི་གོ་དོན་
ཡོངས་སུ་མཚུངས་ཞེས་གསུངས་པ་ཡང་དོན་དམ་དུ་ངེས་སོ། །དེས་ན་མིང་བརྡ་འདི་དག་གི་གོ་
དོན་གཅིག་ཏུ་སྦྱར་བ་དང་སོ་སོར་སྦྱར་བའི་དུས་ནི་ནམ་རེད་ཅེ་ན། ང་ཚོས་བོད་ཀྱི་རྩོམ་རིག་ལོ་
རྒྱུས་ལ་ཕྱིར་མིག་ཅིག་འཕངས་ཚེ་ཤེས་ངེས་ཏེ། བསྟན་པ་སྔ་དར་གྱི་སྐབས་སུ་བསྒྲིགས་པའི་
24



དཔྱད་རྩོམ་གཅེས་བཏུས།
བསྟན་འགྱུར་དཀར་ཆག་ཏུ། ཕྱག་རྒྱ་ཆེན་པོའི་རྡོ་རྗེ་གསང་བའི་གླུ་ཞེས་དང་། དཔལ་རྡོ་རྗེ་མཁའ་
འགྲོ་མའི་མགུར་ཞེས་སམ། ཡང་ན་མཁའ་འགྲོ་བརྡའི་མགུར་ཞེས་དང་། མཁའ་འགྲོ་རྡོ་རྗེ་གསང་
བའི་གླུ་ཞེས་ཆོས་ལུགས་ཀྱི་དགོངས་པ་འདྲེས་པ་ལའང་
ང་སྐབས་འགར་གླུ་དང་སྐབས་འགར་མགུར་
ཞེས་སྐབས་བསྟུན་གྱིས་སྦྱར་འདུག་པས། བསྟན་པ་སྔ་དར་གྱི་དུས་སུའང་ཡང་ན་དེའི་སྔོན་དུ་
མགུར་དང་གླུ་གཉིས་དོན་གཅིག་ཏུ་སྦྱར་འདུག་འདི་དག་ལས་ཤེས་ཐུབ་པ་མ་ཟད། ཏུང་ཧོང་ཡིག་
ཚང་ལས་ཀྱང་མགུར་ཞེས་པའི་ཐ་སྙད་སྔ་ཕྱིར་ལན་བཅུ་གཅིག་ཙམ་དུ་བྱུང་འདུག་པ་དང་།
བཞིན་དུ་མགུར་དང་གོ་དོན་ཡོངས་སུ་མཚུངས་བའི་གླུ་དང་མཆིད་ཅེས་པའི་ཐ་སྙད་ཀྱང་ཐེངས་ཁ་
ཤས་སུ་བྱུང་འདུག་སྟེ། དཔེར་ན། སེང་གོ་མི་ཆེན་གྱི་དྭགས་པོ་ཡོངས་འབངས་སུ་བཀུག་རྗེས།
བཙན་པོ་རྗེ་འབངས་ཀྱིས་དགྱེས་སྐྱེམས་སྟོན་མོ་གསོལ་ལོ། །ལུང་གི་ཚེ་ཁྱུང་བོ་སྤུང་ཟད་ཀྱིས་གླུ་
བྱངས་པའི་ཚིག་ལ་ཞེས་དང་། ཡང་དེ་ནས་དཔངས་དབྱི་ཚབ་ཀྱིས་མཆིད་བླངས་པ་ཞེས་པ་ལྟ་བུ་
སོགས་མང་དུ་འབྱུང་བས་ཤེས་ཐུབ། གླང་དར་མས་རྒྱལ་ས་བོར་རྗེས་ཀྱི་ལོ་བརྒྱར་ཉེ་བ་སྟེ་བོད་ཀྱི་
བསྟན་པ་ཕྱི་དར་གྱི་དུས་སུ་ད་གཟོད་གླུ་དང་མགུར་གཉིས་ཀྱི་གོ་དོན་སོ་སོར་ཕྱེ་བར་སྣང་སྟེ། ཆོས་
པ་རྣམས་ཀྱིས་བླངས་པའི་གླུ་ལ་མགུར་ཞེས་ཐ་སྙད་འདི་ཞེ་སའི་ཚུལ་དུ་ཆེད་ཀྱིས་སྦྱོར་ཞིང་། གླུ་
ཞེས་པ་དམངས་ཁྲོད་དུ་དར་བའི་ཁྱིམ་པ་ཕོ་མོ་དག་གི་རི་གླུ་དང་ལས་གླུ། འོ་མ་བཞོ་གླུ་སོགས་
ལ་གོ་བར་བྱེད། འོ་ན་མིང་བརྡ་འདི་གཉིས་ཀྱི་དོན་ཐ་དད་སོ་སོར་སྦྱར་བ་འདི་འང་དུས་ཀྱི་འཕེལ་
རིམ་དང་སྐད་ཆའི་འཕེལ་རྒྱས་ལ་དམིགས་པ་ཁོ་ནར་ཟད་པས། འདི་ལྟར་དུ་སྦྱར་བའང་སྐྱོན་དུ་མི་
འགྱུར། མགུར་དང་གླུ་ཞེས་པའི་ཐ་སྙད་འདི་གཉིས་ཀྱིས་མ་གཞིར་མིང་གཞི་གཅིག་གིས་བརྗོད་
བྱའི་དོན་གསལ་བོར་སྟོན་ཐུབ་ནའང་། ཕྱིས་མགུར་གླུ་ཞེས་མིང་གཞི་གཉིས་སྤྲེལ་ནས་བརྗོད་བྱ་
གཅིག་གི་དོན་སྟོན་པར་བྱེད་ཅིང་། གཞན་ཡང་བརྗོད་བདེའི་དབང་གིས་མགུར་མ་ཞེས་མིང་མཐའ་
བསྣན་པ་དང་། གུས་པའི་ཆ་ནས་གསུང་མགུར་ཞེས་ཞེ་སའི་ཚིག་སྦྱར་བ། སེར་སྐྱའི་དབྱེ་བ་
དགར་བའི་ཆ་ནས་རྣམ་མགུར་དང་གཞན་ལ་སྒྲོག་མི་རུང་བའི་ཆ་ནས་གསང་མགུར། ལྟ་བ་ངན་
པ་རྣམས་ཟིལ་གྱིས་གནོན་ཅིང་རང་གི་རྟོགས་པ་གོང་ནས་གོང་དུ་འཕེལ་བའི་རྡོ་རྗེ་ཕ་ལམ་བཞིན་
སྲ་ཞིང་མཁྲེགས་པའི་ཆ་ནས་རྡོ་རྗེའི་གླུ། མང་བའི་
དེ་ཆགས་མགུར་འབུམ་ཞེས་བཏགས་པའོ། །
242



གངས་ལྗོངས་ཤེས་རིག་ནོར་བུའི་སློབ་གླིང་།
ཞེས་དེང་གི་རྩོམ་པ་པོ་དོན་འགྲུབ་རྒྱལ་གྱི་གསུངས་པ་འདི་འང་དོན་ལ་གནས་པར་སྙམ་མོ། །
གཉིས་པ། མགུར་གྱི་བྱུང་ཚུལ་སྐོར།
ངལ་རྩོལ་ལས་
མར་ཁེ་སུས་ངལ་རྩོལ་གྱིས་མིའི་རིགས་གསར་དུ་བསྐྲུན་པ་དང་། ངལ་རྩོལ་གྱིས་མིའི་
རིགས་ཀྱི་རྩོམ་རིག་སྒྱུ་རྩལ་གསར་དུ་བསྐྲུན་པ་རེད། ཅེས་གསུངས་པ་ལྟར་མིའི་རིགས་ཀྱི་སྤྱི་
ཚོགས་ཀྱི་སྣང་ཚུལ་ཇི་སྙེད་དང་དེ་འཕེལ་རྒྱས་སུ་འགྲོ་བའི་གོ་རིམ་ཐམས་ཅད་ངལ་རྩོལ་དང་ཁ་
འབྲལ་ཐབས་མེད་ལ། མིའི་རིགས་ཀྱི་རྩོམ་རིག་ཐོན་དངོས་དང་སྒྱུ་རྩལ་ཐོན་དངོས་ཇི་སྙེད་པའང་
བྱུང་བ་བསྙོན་མེད་ཡིན། དེའི་ཕྱིར་རྩོམ་རིག་གི་ཁོངས་གཏོགས་སམ་བྱེ་བྲག་ཏུ་
གྱུར་བའི་མགུར་གླུ་ཡང་ངལ་རྩོལ་ལས་བྱུང་བ་ཤ་སྟག་སྟེ། གདོད་མའི་མི་རྣམས་ཀྱིས་ཐུན་མོང་གི་
ཚོ་ཁག་དང་ཐུན་མོང་གི་ངལ་རྩོལ་ཁྲོད་ཕན་ཚུན་ལ་གོ་བརྡ་བྱེད་སྐབས། བརྡ་ཆད་ཀྱི་ཚད་བཀག་
གིས་ཡིད་ཀྱི་ཚོར་འགྱུ་དེ་ཕ་རོལ་བོར་ཇི་བཞིན་དུ་མཚོན་པར་མ་ནུས་པས་ཡིད་འགྱུ་དེས་བསྐྱེད་
པའི་གློ་བུར་བའི་ངག་གི་ཀུ་ཅོ་དང་སྨྲེ་ངག་སོགས་ནི་ཆེས་ཐོག་མའི་འགུར་གླུའི་གཏིང་གཞི་ཡིན་པར་
སྙམ། ཙི་ནའི་གོང་མ་ཧན་གྱི་སྐབས་སུ་བྲིས་པའི་མོའི་ཧྲིའི་གླེང་གཞི་ཞེས་པ་ལས། དེ་ཡང་སེམས་
གཡོས་པ་ལས་ངག་གྲུབ་པ་དང་། ངག་གིས་བརྡ་ཇི་བཞིན་དུ་མ་ཐོན་པས་སྤྲེ་ངག་ཐོན་ཞིང་།
ངག་གིས་ཀྱང་བརྡ་མ་འཕྲོད་པས་གླུ་བྱུང་། ཞེས་གསུངས་པ་བཞིན་མགུར་གླུ་ནི་རྩོམ་རིག་གཞན་
དག་ལས་ཀྱང་ཆེས་སྔ་མོར་བྱུང་བ་རེད། དེང་རབས་ཀྱི་སྙན་ངག་སྨྲ་བ་བོ་ཕལ་མོ་ཆེས་སྙན་རྩོམ་
གྱི་ཁུངས་གླེང་བའི་ཚེ་ན་སྤྱི་ཚོགས་འཚོ་བ་ལྟེ་བར་གྱུར་ནས་བྱུང་བ་བསྙོན་མེད་དང་། སྤྱི་ཚོགས་
འཚོ་བ་ནས་ཇི་ལྟར་བྱུང་ཚུལ་འཆད་པའི་སྐབས། དེ་ཡང་ཐོག་མར་སྲིད་ལེན་གཉིས་ཀྱིས་གསོས་
གཏབ་སྟེ་འགྲོ་བ་མིའི་རིགས་བྱུང་བ་ནས་བཟུང་། རང་ཉིད་ཀྱི་འཚོ་གནས་ཡོང་ཆེད་ངལ་རྩོལ་དང་
དུ་བླངས་ཤིང་། ངལ་རྩོལ་གྱི་གོ་རིམ་ཁྲོད་ངལ་དུབ་ཀྱི་འགྲོས་དང་མཐུན་པར་ངག་ནས་སྒྲ་གདངས་
ཀྱི་ཉམས་གསལ་བའི་དབྱངས་འགྱུར་ཞིག་རང་བཞིན་དུ་ཐོན་ཡོང་བ་ནི་སྙན་ངག་གི་འབྱུང་ཁུངས་
སམ་གདོད་མའི་སྙན་ངག་གི་རྣམ་པ་ཡིན་པར་བཞེད་པ་དང་། ཡང་དེ་ནས་རིམ་བཞིན་མི་རྣམས་ཀྱི་
243



དཔྱད་རྩོམ་གཅེས་བཏུས།
བློ་རིག་ཅུང་ཟད་རྒྱས་ཏེ། སྐད་ཆ་ཚང་དུ་སོང་བ་དང་འབྲེལ་ཐོག་མར་ངལ་རྩོལ་སྐབས་རང་བཞིན་
དུ་ཕྱུང་བའི་དབྱངས་ལ་ཚིག་བསྣན་ནས་ངག་ལས་གྱེར་བའི་སྲོལ་བྱུང་བ་ནི་ཆ་ཚང་བའི་སྙན་རྩོམ་
ཐོག་མ་དེ་ཡིན་པར་བཞེད། དེའི་ཕྱིར་གདོད་མར་དབྱངས་ཙམ་ལས་མི་ལྡན་པ་དེར་ཡང་སྙན་རྩོམ་
གྱི་རྣམ་པ་ཞིག་ཏུ་བཞེད་ན། དབྱངས་དེར་ངལ་རྩོལ་བའི་ནང་སེམས་ཀྱི་འགྱུར་བ་འདྲེས་ཡོད་པས་
དེ་ནི་ཐོག་མའི་གླུའི་རྣམ་པ་ཞིག་ཡིན་པ་ག་ལ་བསྙོན། རྩོམ་ལུས་མི་འདྲ་བའི་རྩོམ་རིག་སྒྱུ་རྩལ་གྱི་
སྐྱེད་ཚལ་ཡངས་པོར་ཆེས་སྔ་ཤོས་སུ་བཞད་པ་ནི་སྙན་རྩོམ་གྱི་མེ་ཏོག་ཡིན་ན། སྙན་རྩོམ་གྱི་མེ་
ཏོག་ཁྲོད་ནས་ཀྱང་གྲོལ་སྔ་བ་ནི་མགུར་གླུའམ་གླུ་ཚིག་གི་པདྨའི་གང་བུ་རེད་ཅེས་བརྗོད་ནའང་ལུང་
དང་རིགས་པར་འགལ་བ་མེད་པར་སེམས།
མདོར་ན། རྩོམ་རིག་སྒྱུ་རྩལ་ཁྲོད་ཀྱི་ཆེས་སྔ་བའི་སྐད་ཆའི་སྒྱུ་རྩལ་ཏེ་མགུར་གླུ་ནི་མི་
རྣམས་ཀྱི་ནང་བསམ་པའི་འགྱུར་བ་ཅི་རིགས་མཚོན་པར་ཆེས་མཁོ་གལ་ཆེ་བའི་ལག་ཆ་ཞིག་
ཡིན། གནའ་བོའི་དུས་ཀྱི་མི་རྣམས་ཀྱིས་ཡིད་ཚོར་གྱི་འཕྱོ་འཇགས་ཅི་རིགས་པའམ་སྤྱི་ཚོགས་
ཀྱི་སྣང་ཚུལ་ཇི་སྙེད་གླུའི་རྣམ་པར་བརྟེན་ནས་མཚོན་པར་བྱེད་པ་དང་། ཁྱད་པར་དུ་གདོད་མའི་མི་
རྣམས་ཀྱིས་ཕན་ཚུན་ལ་བསམ་བློ་བརྗེ་རེས་བྱེད་སྐབས་ཆེས་མེད་ཐབས་མེད་པའི་བརྡ་མཚོན་ལག་
ཆ་ཞིག་ཀྱང་ཡིན། གླུས་ངལ་རྩོལ་གྱི་སྣང་ཚུལ་ལམ་རྣམ་པ་མཚོན་པ་མ་ཟད། ངལ་རྩོལ་གྱི་ཐོན་
དངོས་དང་
། ངལ་རྩོལ་གྱི་མགྱོགས་འགྲོས། སྤྱི་ཚོགས་ཀྱི་འགྱུར་བ་སྣ་ཚོགས་པ་དང་། ཆབ་སྲིད་
ཀྱི་དགོས་མཁོ་དང་རྒྱབ་ལྗོངས་འབའ་ཞིག་ཀྱང་མཚོན་པར་བྱས་ཡོད།
གསུམ་པ། གདོད་མའི་དུས་ཀྱི་མགུར་གླུའི་སྐོར།
གངས་རི་ར་བས་བསྐོར་བའི་བསིལ་ལྡན་ཞིང་ཁམས་འདིའི་གདོད་མའི་དུས་ཀྱི་མགུར་གླུ་མང་
བོ་ཞིག་གིས་སྐབས་དེ་དག་གི་སྤྱི་ཚོགས་དང་འབྲེལ་ཏེ། བོད་མི་རིགས་ཀྱི་བསམ་བློའི་འཁྱེར་སོ་
དང་། འཚོ་གཞིས་བྱེད་སྟངས། ཐོན་སྐྱེད་ངལ་རྩོལ། སྲིད་འབྱོར་རིག་གསུམ་སོགས་ཐུན་མུན་གྱི་
སྣང་བརྙན་མང་བོ་ཞིག་མཚོན་པར་བྱས་ཡོད་ཀྱང་། སྐབས་དེར་བོད་ལ་གཅིག་གྱུར་ཡི་གེ་མེད་པ་
244



གངས་ལྗོངས་ཤེས་རིག་ནོར་བུའི་སློབ་གླིང་།
སོགས་ཀྱིས་བོད་རིགས་མང་ཚོགས་ཀྱི་ངག་རྒྱུན་དུ་འཁྱར་བའི་མགུར་རྩོམ་དེ་དག་ཕལ་ཆེར་རྒྱུན་
རིང་བའི་ལོ་ཟླའི་འཁོར་འགྲོས་ཁྲོད་བོར་བརླག་ཏུ་གྱུར་མོད། རེ་འགའ་ཞིག་ང་ཚོའི་མེས་པོ་དག་
གིས་གཅིག་ལ་གཅིག་རྒྱུད་ཀྱིས་ད་ལྟར་ལྷག་ཡོད་པར་དཔེར་ན། སྲིད་པ་ཆགས་གླུ་དང་། སྲིད་
པའི་བ་ཆུང་བཤའ་གླུ ཨ་མཚར་མཚར་དགུ། ཨ་ཆགས་ཆགས་དགུ་སོགས་རེད། ཡིན་ན་ཡང་།
དུས་ཀྱི་འཕེལ་རྒྱས་ཀྱི་དབང་གིས། མགུར་གླུ་འདི་དག་གི་རྗོད་བྱེད་ཚིག་རིས་སྔར་སོར་ཇི་
བཞིན་དུ་མ་ཡིན་པར་སྐད་བརྡའི་འཕོ་འགྱུར་དང་བསྟུན་ཏེ་འགྱུར་ལྡོག་བྱུང་འདུག་པ་མངོན་སུམ་དོད་
པོ་ཡིན་ཡང་། བརྗོད་བྱའི་དོན་ལ་འགྱུར་བ་ཆེན་པོ་བྱུང་མེད་པ་གདོད་མའི་དུས་ཀྱི་མིས་རང་བྱུང་
ཁམས་ལ་ངོས་འཛིན་དང་དབང་བསྒྱུར་གྱི་བསམ་འདུན་ལྡན་པ་དང་། སྐབས་དེའི་ཐོན་སྐྱེད་ནུས་
ཤུགས་ཞན་པ། མིའི་བསམ་བློ་སྤྱི་ཚོགས་ཀྱི་འཕེལ་རིམ་ནས་འཆད་ན་བྱིས་བློ་ཅན་གྱི་གནས་
སྐབས་སུ་ཡོད་པ་སོགས་དངོས་ཤུགས་གང་རུང་ལས་མཚོན་འདུག་པའི་ཤེས་ཐུབ། དཔེར་ན་
སྲིད་པ་ཆགས་གླུ་ལས། དྲི་བ། དང་མ་སྲིད་པ་ཆགས་དུས་ཀྱི། །གནས་ས་གཉིས་ཀ་འདྲེས་བསྡད་
ཡོད། །གནམ་ས་ཕྱེ་ནོ་སུ་ཡིན་ཤོད། །དང་མ་སྲིད་པ་ཆགས་དུས་ཀྱི་། ཉིན་སྲིབ་གཉིས་ཀ་འདྲེས་
བསྡད་ཡོད། །ཉིན་སྲིབ་ཕྱེ་ནོ་སུ་ཡིན་ཤོད། །དྲིས་ལན། དང་མ་སྲིད་པ་ཆགས་དུས་ཀྱི། །གནམ་
ས་གཉིས་ཀ་འདྲེས་བསྡད་ཡོད། །གནམ་ས་ཕྱེ་ནོ་ཁྱུང་ཆེན་ཡིན། །དང་མ་སྲིད་པ་ཆགས་དུས་ཀྱི། །
ཉིན་སྲིབ་གཉིས་ཀ་འདྲེས་བསྡད་ཡོད། །ཉིན་སྲིབ་ཕྱེ་ནོ་ཉི་མ་རེད་། །ཉི་མའི་མགོ་ན་ཅི་ཞིག་ཡོད། །
ཞེས་དྲི་བ་དྲིས་ལན་གྱི་ཚུལ་དུ་དང་བོ་གནམ་ས་གཉིས་འདྲེས་ཡོད་ཀྱང་ཕྱིས་སུ་དེ་གཉིས་ཐ་དད་
དུ་ཇི་ལྟར་ཕྱེ་པ་དང་ཕྱེ་མཁན་སུ་ཡིན་པ། ཉིན་སྲིབ་གཉིས་ཀ་འདྲེས་ཡོད་པ་ཐ་དད་དུ་སུས་ཕྱེས་
པ་དང་ཕྱེ་མཁན་སུ་ཡིན་པ་སོགས་རང་བྱུང་ཁམས་ལ་སྤྱིའི་ཆ་ནས་དྲི་གཞི་མང་བོ་ཞིག་གིས་
དོགས་སློང་བྱས་འདུག དེ་བཞིན་དུ་སྲིད་པ་ཆགས་གླུའི་དྲི་བ། དང་མ་སྲིད་པ་ཆགས་དུས་ན། །རྡོ་
མེ་རྡོ་ཙམ་ཞིག་མེད་ས་ནས། །ཇག་པའི་བ་རྡོ་ཅི་ཡིས་བྱེད། །དང་མ་སྲིད་པ་ཆགས་དུས་ན། །
ཤིང་ལྕགས་ཡུ་ཙམ་ཞིག་མེད་ས་ནས། །ཇག་པའི་བུད་ཤིང་ཅི་ཡིས་བྱེད། །དང་མ་སྲིད་པ་ཆགས་
དུས་ན། །ཆུ་ཐིགས་པ་ཙམ་ཞིག་མེད་ས་ནས། །ཇིག་པའི་འཐུང་ཆུ་ཅི་ཡིས་བྱེད། །དྲིས་ལན།
དང་མ་སྲིད་པ་ཆགས་དུས་ཀྱི། རྡོ་མྱེ་རྡོ་ཙམ་ཞིག་མེད་ས་ནས། །སྤང་བོ་ཐོ་བླངས་ནས་བ་རྡོ་བྱེད། །
24 5



དཔྱད་རྩོམ་གཅེས་བཏུས།
དང་མ་སྲིད་པ་ཆགས་དུས་ཀྱི། ཤིང་ལྕགས་ཡུ་ཙམ་ཞིག་མེད་ས་ནས། །སྤང་སྤེན་མ་བྲེགས་ནས་
བུད་ཤིང་བྱས། །དང་མ་སྲིད་པ་ཆགས་དུས་ཀྱི། ཆུ་ཐིགས་པ་ཙམ་ཞིག་མེད་ས་ནས། གངས་
དཀར་བོ་བླངས་ནས་འཐུང་ཆུ་བྱས། ཞེས་པ་ལྟ་བུའི་སྐབས་དེའི་མིའི་འཚོ་བ་དང་འབྲལ་ཐབས་མེད་
པའི་ཐབ་རྡོ་དང་བུད་ཤིང་། འཐུང་ཆུ་རྣམས་གདོད་མར་རང་བཞིན་དུ་མ་གྲུབ་པ་ལ། རྒྱུ་རྐྱེན་གང་
ལ་བརྟེན་ནས་གྲུབ་བམ་སྙམ་པའི་ཐེ་ཚོམ་དང་དོགས་གཞིར། རང་གི་བསམ་བློའི་ཆུ་ཚད་དམ་བློས་
ལྕོགས་ཚོད་ཀྱིས་ཐབ་རྡོ་དང་བོ་པོ་ཐོ་ལས་བྱུང་བ་དང་། བུད་ཤིང་སྤེན་མ་ལས་བྱུང་བ། འཐུང་ཆུ་
གངས་རི་ལས་བྱུང་བ་སོགས་ཀྱི་ལན་བཏབ་འདུག སྤྱིར་ལན་འདི་དག་དེང་གི་ཆ་ནས་བཤད་ནའང་
དོན་ལ་གནས་ཤིང་གནད་དུ་འཁེལ་བ་ཞིག་ཡིན་ཐོག དེ་ལས་ཀྱང་གལ་ཆེ་བ་ནི་གླུ་ཚིག་འདི་དག་
ལས་ང་ཚོས་གདོད་མིའི་མི་རྣམས་ཀྱིས་རང་བྱུང་ཁམས་ཀྱི་གསང་བར་ཞིབ་འཇུག་བྱེད་འདོད་ཀྱི་
སྙིང་སྟོབས་དང་། རང་བྱུང་ཁམས་ཀྱི་སྐྱེ་དངོས་ཡོད་དོ་ཅོག་མིའི་འཚོ་གཞིས་ལ་བེད་སྤྱོད་ཀྱི་རིན་
ཐང་ལྡན་པ་ཅུང་ཟད་རྒྱུས་ལོན་འདུག་པ་དེ་རྟོགས་ཐུབ། ཡང་དཔེར་ན། སྲིད་པའི་བ་ཆུང་བཤའ་
གླུ་ལས། །དྲི་བ། སྲིད་པའི་བ་ཆུང་བཤའ་དུས་ཀྱི། །བ་ཤ་དྲི་ཞིག་བོར་སོང་ཟིག །རྐུ་བའི་རྐུན་
མ་སུ་ཞིག་རེད། །མ་ཤེས་གླུ་བར་དྲིས་ནི་ཡིན། །སྲིད་པའི་བ་ཆུང་བཤའ་དུས་ཀྱི། །བ་ཚིལ་དྲི་
ཞིག་བོ་སོང་ཟིག །རྐུ་བའི་རྐུན་མ་སུ་ཞིག་རེད། །མ་ཤེས་གླུ་བར་དྲིས་ནི་ཡིན། །སྲིད་པའི་བ་ཆུང་
བཤའ་དུས་ཀྱི། །བ་ཁྲག་དྲི་ཞིག་བོར་སོང་ཟིག །རྐུ་བའི་རྐུན་མ་སུ་ཞིག་རེད། །མ་ཤེས་གླུ་བར་
དྲིས་ནི་ཡིན། །དྲིས་ལན། སྲིད་པའི་བ་ཆུང་བཤའ་དུས་ཀྱི། །བ་ཤ་དྲི་ཞིག་བོར་སོང་ཟིག །རྐུ་
བའི་རྐུན་མ་བྱ་ཕོ་རེད། །རྐུ་མ་ཤེས་བྱ་ཕོའི་མགོ་ན་ཡོད། །སྲིད་པའི་བ་ཆུང་བཤའ་དུས་ཀྱི། །བ་
ཚིལ་དྲི་ཞིག་བོར་སོང་ཟིག །རྐུ་བའི་རྐུན་མ་སྐྱ་ཀ་རེད། །རྐུ་མ་ཤེས་སྐྱ་ཀའི་ཕོ་ན་ཡོད། སྲིད་པའི་
བ་ཆུང་བཤའ་དུས་ཀྱི། བ་ཁྲག་དྲི་ཞིག་བོར་སོང་ཟིག །རྐུ་བའི་རྐུན་མ་ལྕང་ག་རེད། རྐུ་མ་ཤེས་
ལྕང་གའི་མཆུ་ན་ཡོད། ཅེས་པ་ལྟ་བུས། འཇིག་རྟེན་མེས་པོས་བ་ཆུང་བཤའ་སྐབས་ཤ་ཁྲག་བོར་
སོང་བ་རྒྱུ་རྐྱེན་དུ་བྱས་ཏེ་སྒྲོ་འདོགས་ཀྱི་ཐབས་ལམ་སྤྱད་ནས་དེ་དག་གི་རྐུན་མ་བྱ་ཕོ་དང་། སྐྱེ་
ཀ་ལྟུང་ག་མཆུ་དམར་བཅས་ཡིན་ཏེ། རྒྱུ་མཚན་བ་ཤ་དང་ཆ་འདྲ་བ་བྱ་ཕོའི་མགོ་ན་ཟེ་བ་ཡོད་པ་
དང་། བ་ཚུལ་དང་འདྲ་བར་སྐྱ་ཀའི་ཕོ་བ་དཀར་བོ་ཡིན་པ། བ་ཁྲག་འཐུང་བའི་རྗེས་རྟགས་སུ་ལྕང་
246



གངས་ལྗོངས་ཤེས་རིག་ནོར་བུའི་སློབ་གླིང་།
གའི་མཆུ་དམར་བོ་ཡིན་པ་སོགས་རང་བྱུང་ཁམས་ཀྱི་འདབ་ཆགས་རེ་འགའ་ཞིག་གི་ཕྱིའི་གཟུགས་
ཀྱི་ཁྱད་ཆོས་ཐུན་མིན་རེ་གནད་དུ་བཟུང་ནས། དེ་དག་གི་ཁྱད་པར་ཇི་ལྟར་གྲུབ་པར་རང་བློས་རྒྱུ་
མཚན་ཙམ་པོ་བའི་སྒོ་ནས་འགྲེལ་བ་བྱས་འདུག ད་ལྟའི་མིའི་བསམ་བློའི་ཆ་ནས་བཤད་ན། དྲི་
ལན་འདི་དག་ལ་བྱིས་བློའི་དྲི་མ་འདྲེས་པའམ་དགོད་བྲོ་བའི་བཞད་གད་ཙམ་དུ་ཟད་མོད། ཡིན་ན་
འང་། གླུ་ཚིག་འདི་དག་ལས་རང་རེའི་མེས་པོ་དག་གིས་ཟས་སུ་ཤིང་ཏོག་ཟ་བ་ནས་རིམ་བཞིན་ཤ་
ལ་བརྟེན་ནས་འཚོ་བ་རོལ་བའི་འཕོ་འགྱུར་ཤེས་ཐུབ་པ་མ་ཟད། དངོས་པོ་དག་གི་ཁྱད་པར་དངོས་
པོ་རང་སྟེང་ནས་འབྱེད་པ་མ་ཡིན་པར་ཕན་ཚུན་ཞིབ་བསྡུར་སྒོས་འབྱེད་པའི་རིག་ལམ་ཡིན་པ་ངོས་
ཟིན་འདུག་པ་རྟོགས་ཐུབ། དེ་བཞིན་དུ་དཔེར་ན། སྟོད་རྨ་རྒྱལ་རི་ཡི་རི་མགོ་ལས་དྲི་བ། སྟོད་རྨ་
རྒྱལ་རི་ལ་མགོ་ཡོད་ཀྱི། །མགོ་ཡོད་ན་ཀླད་པ་ཨེ་ཡོད་ཤོད། །སྟོད་རྨ་རྒྱལ་རི་ལ་སྐྱེད་ཡོད་ཀྱི། །
སྐེད་ཡོད་ན་སྐྱེར་རག་ཨེ་ཡོད་ཤོད། །སྟོད་རྨ་རྒྱལ་རི་ལ་ལྟོ་ཡོད་ཀྱི། །ལྟོ་ཡོད་ན་རྒྱུ་མ་ཨེ་ཡོད་
ཤོད། །དྲི་ལན། སྟོད་རྨ་རྒྱལ་རི་ལ་མགོ་ཡོད་ཀི ། མགོ་ཡོད་ན་ཀླད་པ་ལོས་རེ་ཡོད། །གངས་
དཀར་བོ་བབས་ན་ཀླད་པ་རེད། །སྟོད་རྨ་རྒྱལ་རི་ལ་སྐྱེད་ཡོད་ཀྱི ། སྐྱེད་ཡོད་ན་སྐེ་རགས་ལོས་
རེ་ཡོད། །ལམ་ཐད་ཀི་ཡོད་ན་སྐེ་རགས་རེད། །སྟོད་རྨ་རྒྱལ་རི་ལ་ལྟོ་ཡོད་ཀྱི། །ལྟོ་ཡོད་ན་རྒྱུ་མ་
ལོས་རེ་ཡོད། །སྦྲུལ་ཁུང་ལ་འཛུལ་ན་རྒྱུ་མ་རེད། །ཅེས་པས་གདོད་མིའི་རྣམས་ཀྱིས་རང་ཉིད་ལ་
མགོ་བོ་ཡོད་པས་ཀླད་པ་ཡོད་པ་དང་། སྐེད་པ་ཡོད་པས་སྐེ་རགས་ཡོད་པ། ལྷོ་བ་ཡོད་པས་རྒྱུ་
མ་ཡོད་པ་སོགས་མངོན་སུམ་མཐོང་ཡུལ་དུ་གྱུར་བ་གཞིར་བཞག་ཏུ་བྱས་ནས། རི་རྒྱལ་ལྷུན་པོ་
ལའང་མགོ་ཡོད་པས་ཀླད་པ་ཡོད་དགོས་པ། སྐེད་པ་ཡོད་པས་སྐེ་རགས་ཡོད་དགོས་ཚུལ། ལྟོ་
བ་འདུག་པས་རྒྱུ་མ་ཡོད་དགོས་པ་སོགས་གཅིག་ལ་གཅིག་བརྟེན་གྱི་ཐབས་རྣམ་ངོ་མཚར་བ་སྤྱད་
དེ་རང་བྱུང་ཁམས་ཀྱི་སྣང་བརྙན་དང་། བྱེ་བྲག་ཏུ་དུས་ཀྱི་འགྱུར་ལྡོག་ཁ་བ་འབབ་པ་སོགས་མངོན་
སུམ་དུ་མཚོན་པར་བྱས་འདུག་པ་མ་ཟད། གོམ་གང་མདུན་སྤོས་ཀྱིས་ཕྱི་སྣོད་ཀྱི་འཇིག་རྟེན་ལ་རྟོག་
ཞིབ་བྱས་འདུག ཚིག་འདིས་སྐྱེད་ཡོད་པས་སྐེ་རགས་ལོས་རེ་ཡོད་ཅེས་པ་དང་། གོང་གི་སྲིད་
པའི་བ་ཆུང་བཤའ་གླུ་གཉིས་སྤྲེལ་ཏེ་བསམ་གཞིག་ཅིག་བཏང་ཚེ། ང་ཚོའི་གདོད་མའི་འཚོ་གཞིས་
ཀྱི་འཕེལ་རྒྱས་རགས་རིམ་ཞིག་སྟེ། ཐོག་མར་མིས་ཟས་སུ་ཤིང་ཏོག་དང་གོས་སུ་ཤིང་ལོ་གྱོན་པ་
27



དཔྱད་རྩོམ་གཅེས་བཏུས།
ནས་རིམ་བཞིན་རི་དྭགས་རྔོན་པ་དང་། རི་དྭགས་ཀྱི་ཤ་ཟས་སུ་བརྟེན་ཅིང་པགས་པ་གོས་སུ་གྱོན་
པའི་རྣམ་པ་ཚུར་སྣང་བྱེད་ཐུབ། གླུ་ཚིག་འདི་དག་དང་རང་རེའི་ཡབ་མེས་བྱུང་ཚུལ་ཏེ་ཕ་སྤྲེའུ་དང་
མ་བྲག་སྲིན་གྱི་གཏམ་རྒྱུད་གཞི་གཅིག་ཏུ་བསྡུས་ནས་དཔྱད་པ་བགྱིས་ཚེ། ནུབ་ཕྱོགས་ཀྱི་སྐྱེ་
ཁམས་སྨྲ་བ་གྲགས་ཅན་ཏར་བན་གྱི་མིའི་བྱུང་འཕེལ་ཞེས་འཛམ་གླིང་ལ་གྲགས་ཆེ་བའི་ལྟ་བ་དེའང་
རང་ཅག་བོད་ལས་སྔ་བ་མིན་པ་དང་། ཁྱད་པར་དུ་བོད་མི་རྒྱ་གར་དང་རྒྱ་ནག་ལས་མཆེད་ཚུལ་གྱི་
ཕྱོགས་ལྷུང་གི་ལོ་རྒྱུས་ཉི་ཚེ་བ་དག་ཐེར་འདོན་བྱེད་ཐུབ་པ་མ་ཟད། ལོ་རྒྱུས་སྨྲ་བའི་མཁས་མཆོག་
འགོས་ལོ་གཞོན་ནུ་དཔལ་གྱིས་བོད་ཀྱི་ཡུལ་འདི་ཡང་རྒྱ་གར་དང་འདྲ་བར་ཡུལ་དང་མི་ལ་སོགས་
པ་གནས་པའི་བསྐལ་པ་ནས་བྱུང་བར་བྱས་ནའང་ལུང་དང་རིགས་པའི་འགལ་བ་མེད་ཅེས་གསུངས་
བ་ཚད་མའི་གཏམ་དུ་ངེས་པའང་ར་སྤྲོད་བྱེད་ཐུབ། ཡང་དཔེར་ན། ཐང་གན་སྙོམས་ནི་མེད་ཀི་
བདེ་ནི་གན་གི་ཨ་མཚར། །ཆུ་གན་ཁྲིད་ནི་མེད་ཀི་འགྲོ་ནི་གན་གི་ཨ་མཚར། །རི་གན་རྩིག་ནི་མེད་
ཀི་མཐོ་ནི་གན་གི་ཨ་མཚར། །རྡོ་གན་ན་ཕ་མ་མེད་ཀི་འཕེལ་ནི་གན་གི་ཨ་མཚར། །ཞེས་པའི་
ཨ་མཚར་མཚར་དགུ་ནི་གོང་གི་གླུ་ཚིག་ལྟར་དྲི་བ་དྲིས་ལན་གྱི་རྣམ་པས་ཕྱི་རོལ་ཡུལ་གྱི་དངོས་
པོ་དག་གི་བྱུང་ཚུལ་དང་ཁྱད་པར་སོགས་ལ་འོས་འཚམ་གྱི་ལན་བསྐྱོན་པ་མ་ཡིན་པར་དྲི་བ་ཙམ་
ལས་དྲིས་ལན་ལྡོན་མི་འདུག་དོན་དངོས་ཀྱིས་བཤད་ན་དྲི་བ་འདི་དག་གི་ལན་ནི་སྐབས་དེའི་མིའི་
བསམ་བློའི་ཆུ་ཚད་ཀྱི་ལྕོགས་མི་ནུས་པས་ཚིག་གི་མཇུག་ལའང་ཨ་མཚར་ཞེས་ནམ་ཡང་ལན་མི་
རྙེད་པའམ་མེད་པ་ལྟ་བུའི་ཉམས་ཤིག་སྟོན་འདུག ཁོང་ཚོས་རང་གིས་བཏོན་པའི་དོགས་པ་དང་ཐེ་
ཚོམ་ལ། རང་ཉིད་ཀྱིས་ལན་ལྡོན་མི་ཐུབ་པ་འདིས་སྐབས་དེའི་མིའི་བསམ་གཞིག་གི་ཁྱབ་ཁོངས་
རྒྱ་ཆེ་རུ་ཕྱིན་པ་དང་། ཞིབ་འཇུག་བྱ་ཡུལ་ཡང་སྔོན་ལྟར་རྒྱ་ཆུང་བ་ཙམ་མ་ཡིན་པར་སྣེ་མང་བ་
ཅན་དུ་འཕེལ་འདུག་པ་མཚོན་ཐུབ། དེ་བཞིན་དུ་ཨ་ཆགས་དགུ་སོགས་ཀྱི། གདོད་མིའི་མི་རྣམས་
ཀྱིས་རང་བྱུང་ཁམས་ཀྱི་ཆགས་ཚུལ་ལ་རྗེས་དཔག་གི་བློས་མ་གཞལ་པར་མངོན་སུམ་དུ་སྣང་བ་
རྒྱུ་མཚན་དུ་བྱས་ནས་སྨོས་ཡོད་ལ། རྒྱུ་མཚན་འདི་དག་ཚད་མའི་རིག་ལམ་མམ་ཚན་རིག་གི་རྣམ་
པའི་སྟེང་ནས་དཔྱད་ན་རིན་ཐང་ཏིལ་ཙམ་ཡང་མ་མཆིས་མོད། ཚིག་འདི་རྣམས་ལས་སྤྱི་ཚོགས་
ཀྱི་ངོ་བོ་གཞན་ཞིག་སྟེ། ཐོན་སྐྱེད་ཡོ་བྱད་རྡོ་ཆས་སོགས་ལས་བརྒལ་ཏེ་ལྕགས་རིགས་ཀྱི་རྣམ་པར་
248



གངས་ལྗོངས་ཤེས་རིག་ནོར་བུའི་སློབ་གླིང་།
གྱུར་ཡོད་པ་བསྟན་འདུག གླུ་ཚིག་འདི་ཉིད་གོང་གི་དེ་དག་དང་བསྡུར་ཚེ་བྱུང་བའི་དུས་ཅུང་འཕྱི་
བར་སྙམ། རྒྱུ་མཚན་གླུ་ཚིག་འདིའི་ཚིག་ངོས་སུ་རྟ་དང་སྒ། ཞྭ་དང་ཏོག་སོགས་ཀྱི་ཐ་སྙད་ཐོན་
འདུག་པས་སྤྱི་ཚོགས་ཀྱི་འཕེལ་རྒྱས་རིམ་པ་ངེས་ཅན་ཞིག་ཏུ་སླེབས་འདུག་པ་རྟོགས་ཐུབ་པས་སོ། །
སྤྱིར་གླུ་ཚིག་འདི་དག་གི་རྗོད་བྱེད་ནི་ངག་རྒྱུན་མ་ནུབ་ཙམ་ཡིན་པས། གདོད་མའི་སྐད་ལ་ཞིབ་
འཇུག་བྱེད་པར་རིན་ཐང་མི་ལྡན་ཡང་། བརྗོད་བྱ་དོན་གྱིས་ང་ཚོར་གདོད་མིའི་དུས་ཀྱི་མིའི་བསམ་
བློ་དང་འཚོ་གཞིས་བྱེད་སྟངས་སོགས་ལ་ཞིབ་འཇུག་གི་དཔྱད་གཞི་གལ་ཆེན་ཞིག་མཁོ་སྤྲོད་བྱས་
འདུག་པས། ལྟོས་འཇོག་གིས་བཤད་ན། མགུར་གླུ་འདི་རིགས་ནི་བོད་ཀྱི་རྩོམ་རིག་བང་མཛོད་
ཁྲོད་ཀྱི་གཟི་དཔལ་འབར་བའི་ནོར་བུ་འབའ་ཞིག་རེད་ཅེས་བརྗོད་ཆོག
དཔྱད་གཞིའི་ཡིག་ཆ།
༡ བོད་ཀྱི་བརྡ་རྙིང་ཡིག་ཆ་རྩ་ཆེན་བདམས་བསྒྲིགས་རྣམས་ཀྱི་ཚིག་དོན་ཀུན་ནས་ཁྲོལ་བར་བྱས་
བ་རབ་གསལ་མེ་ལོང་། ཀན་སུའུ་མི་རིགས་དཔེ་སྐྲུན་ཁང་། ༢༠༠༡ལོའི་པར་གཞི།
༢ བོད་ཀྱི་རྩོམ་རིག་ལོ་རྒྱུས་སྐལ་བཟང་མིག་སྒྲོན། མཚོ་སྔོན་མི་རིགས་དཔེ་སྐྲུན་ཁང་།
༢༠༠༢ལོའི་པར་གཞི།
༣ དོན་གྲུབ་རྒྱལ་གྱི་དཔྱད་རྩོམ།
རྩོམ་པ་བོ། ། ཁྲི་གླིང་པདྨ་ཡང་གསང་།
སྐབས་བཅུ་བའི་མཐར་ཕྱིན་སློབ་མ། |རྩོམ་འདི་ནི་༢༠༠༧ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་བོད་ལྗོངས་སློབ་གྲྭ་ཆེན་མོ་ན་དགེ་རྒན་གྱི་བྱ་བ་སྒྲུབ་བཞིན་ཡོད།
249



དཔྱད་རྩོམ་གཅེས་བཏུས།
ཞང་ཞུང་ཆོས་དབང་གྲགས་པའི《རྒྱལ་བོ་རཱ་མ་ཎའི་གཏམ་རྒྱུད་ལས་
བརྩམས་པའི་སྙན་དངགས་ཀྱི་བསྟན་བཅོས་དྲི་ཟའི་བུ་མོའི་
རྒྱུད་མངས་ཀྱི་སྒྲ་དབྱངས་ཞེས་བྱ་བ》ལས་འཕྲོས་
ཏེ་སྲོལ་རྒྱུན་སྙན་ངག་སྐོར་གླེང་བ།
བླ་ནག་སྐལ་ལྡན་རྒྱ་མཚོ། 《མང་རྫོང )
དང་བོ། ཀླད་ཀྱི་དོན།
རང་རེ་གངས་ཅན་གྱི་ལྗོངས་འདིར་སྙན་ངག་ཅེས་པའི་སྒྱུ་རྩལ་རྩོམ་རིག་འདི་ཉིད་ཐོག་མར་
མེད་པ་ནས་ཡོད་པ་དང་ཡོད་པ་ནས་ཇི་ལྟར་འཕེལ་རྒྱས་སུ་སོང་བའི་ཚུལ་ནི། དེ་ཡང་ཡ་ཐོག་
གདོད་མའི་དུས་སྐབས་སུ་མི་རྣམས་རང་བྱུང་ཁམས་ཀྱི་གསང་བ་སྣ་ཚོགས་དང་ལུས་ཤུགས་ངལ་
རྩོལ་ཁྲོད་ཀྱི་དཀའ་ཚེགས་དུ་མར་འཕྲད་རྐྱེན། ལུས་ཀྱི་ཡན་ལག་གིས་འགུལ་སྐྱོད་བྱས་ནས་བརྡ་
སྟོན་པ་དང་། ངག་ནས་སྐད་སྒྲ་སྣ་ཚོགས་ཕྱུང་སྟེ་སེམས་དོན་དེ་ཉིད་མཚོན་པར་བྱས་པས་རིམ་
བཞིན་ཐུན་མོང་གིས་སྤྱོད་པའི་སྐད་ཆ་ཡོད་པར་གྱུར་ཅིང་། ཕྱིས་སུ་སྐད་ཆ་འཕེལ་རྒྱས་སུ་སོང་
བའི་གོ་རིམ་ཁྲོད་སེམས་ཁོང་གི་དགའ་སྐྱོ་ཆགས་སྡང་དང་བརྩེ་དུང་སོགས་ཀྱི་འགྱུར་བ་མཚོན་
པའི་དབྱངས་ཀྱི་འགྲོས་དང་བསྟུན་ཏེ་དེའི་འགྱུར་ཁུག་རེ་རེའི་ཁྲོད་ཚིག་དོན་ངེས་ཅན་རེ་སྦྱར་
ནས་ངག་ཏུ་གྱེར་བ་ལས། གདོད་མའི་ངག་ཐོག་སྙན་ངག་གི་ཐོག་མ་སྟེ་དམངས་གླུ་དང་མགུར་གླུ་
སོགས་བྱུང་བ་ཡིན་ལ། དེ་ནས་བགྲང་བྱ་དུ་མའི་རྗེས་ཀྱི་ཆོས་རྒྱལ་སྲོང་བཙན་སྒམ་པོའི་སྐུ་རིང་
25O



གངས་ལྗོངས་ཤེས་རིག་ནོར་བུའི་སློབ་གླིང་།
ལ་སློབ་དཔོན་ཐོན་མི་རྒྱ་གར་དུ་བྱོན་ནས་ལེགས་སྦྱར་གྱི་སྐད་དང་ཡི་གེ་དཔེར་བྱས་ཏེ་བོད་ཡིག་
གསར་བཟོ་མཛད་ཅིང་། བཀའ་དང་བསྟན་བཅོས་མང་བོ་བོད་ཡིག་ཏུ་བསྒྱུར་བ་སོགས་ལ་བརྟེན་
ནས་ཡིག་ཐོག་སྙན་ངག་དར་བའི་དབུ་ཚུགས་པ་ཡིན། དེའང་ཆུ་མགོ་གངས་ལ་གཏུགས་པའི་
དཔེ་བཞིན་ང་ཚོའི་ཡིག་ཐོག་སྙན་ངག་འདི་ཉིད་ཀྱི་འབྱུང་ཁུངས་དངོས་ཀྱང་མཐར་གཏུགས་ན་རྒྱ་
གར་ཡིན་ཏེ། རྒྱ་གར་ནི་ང་ཚོ་མ་ཟད་འཛམ་གླིང་གི་གནའ་བོའི་རྩོམ་རིག་གཞུང་ལུགས་ཀྱི་འབྱུང་
ཁུངས་གལ་ཆེན་དང་ཆེས་སྔ་ཤོས་ཤིག་ཀྱང་རེད། དེ་ཡང་རྒྱ་གར་ལ་མཚོན་ན་སྒྱུ་རྩལ་རྩོམ་རིག་
གི་གཞུང་ལུགས་ཧ་ཅང་དར་སྔ་ཞིང་སྙན་ངག་དང་གླུ་གར་སོགས་ཀྱི་རྒྱ་མཚོ་ལྟ་བུ་ཡིན་ཏེ། དཔེར་
ན། སྤྱི་ལོའི་སྔོན་གྱི་དུས་རབས་དང་བོ་ནས་རྗེས་ཀྱི་དུས་རབས་དང་བོའི་བར་ལ་བརྩམས་པའི་
ར་ཏ་མི་ནེའི《ཟློས་གར་གྱི་རྣམ་བཤད》དང་། དུས་རབས་བདུན་པ་ནས་བརྒྱད་པའི་བར་ལ་སློབ་
དཔོན་དཎ་ཌིས་མཛད་པའི《སྙན་ངག་མེ་ལོང་མ》《བྷ་མ་ཧའི་རྒྱན་གྱི་གཞུང་ཆེན་པོ》《སྙན་ངག་
གི་རྒྱན་གྱི་རྣམ་བཤད》དུས་རབས་བཅུ་བའི་སྔོན་རྗེས་སུ་དྲང་སྲོང་གངས་ཀྱི་ཟླ་བས་བརྩམས་པའི་
《སྙན་ངག་ལ་འཇུག་པ》ཞེས་པའི་བསྟན་བཅོས་དང་། སློབ་དཔོན་མན་མི་ཐའི《སྙན་ངག་གི་འོད་
ཟེར》 སློབ་དཔོན་རྭ་མ་ཕྲ་མས་མཛད་པའི《སྙན་ངག་གི་གཞུང》དང《དབྱངས་ཅན་མགུལ་རྒྱན》
སོགས་སྒྱུ་རྩལ་གཞུང་ལུགས་སྐོར་གྱི་བརྩམས་ཆོས་བགྲང་གིས་མི་ལངས་བ་ཡོད་ཅིང་། སྙན་རྩོམ་
གྲགས་ཅན《སྐྱེ་རབས་སོ་བཞི་བ》དང《རཱ་མ་ཡ་ཎ》《སྤྲིན་གྱི་ཕོ་ཉ》《གླུའི་མཆོད་པ》སོགས་
ཕུལ་བྱུང་བརྩམས་ཆོས་མང་བོའི་ཚིག་སྦྱོར་སྤེལ་སྟངས་དང་སྒྱུ་རྩལ་གྱི་མཚོན་ཐབས་སོགས་ཀྱིས་
རྒྱལ་ཁབ་དང་མི་རིགས་གཞན་གྱི་རྩོམ་རིག་ལ་ཤུགས་རྐྱེན་ཆེན་པོ་ཐེབས་ཡོད། རང་རེ་བོད་ལ་ཆ་
མཚོན་ནའང་རྒྱ་གར་གྱི་སངས་རྒྱས་ཆོས་ལུགས་གཙོས་རིག་གཞུང་སྣ་ཚོགས་ལོ་ཙཱ་བ་མང་བོས་
རང་རིགས་ཀྱི་སྐད་བརྡ་དང་མཐུན་པར་བསྒྱུར་ཅིང་མཁས་པ་རྣམས་ཀྱིས་དར་སྤེལ་དུ་བཏང་སྟེ་བོད་
མིའི་མཛེས་དཔྱོད་ཀྱི་སེམས་ཁམས་དང་ལྟ་བ། ཡུལ་དུས་དང་ཁོར་ཡུག་སོགས་ལ་འཕྲོད་ཅིང་
མཐུན་པའི་རིག་གཞུང་གི་མ་ལག་ཆ་ཚང་ཞིང་སྤྱོད་བདེ་བར་བསྐྲུན་པ་ཡིན། དེ་བས། བྱེ་བྲག་བོད་
ཀྱི་སྲོལ་རྒྱུན་སྙན་ངག（ཡིག་ཐོག་སྙན་ངག )འདི་ཉིད་ཀྱང་གོང་སྨྲས་བཞིན་སློབ་དཔོན་ཐོན་མིས་
བོད་ཡིག་གསར་བཟོ་མཛད་པ་སོགས་ཀྱི་རྗེས་སུ་བོད་ལྗོངས་སུ་འགྲོ་མགོན་ཆོས་རྒྱལ་འཕགས་
252



དཔྱད་རྩོམ་གཅེས་བཏུས།
པའི་སྐུ་རིང་ལ་ས་སྐྱའི་གཙུག་ལག་ཁང་དུ་ལོ་ཙཱ་བ་ཤོང་སྟོན་རྡོ་རྗེ་རྒྱལ་མཚན་གྱིས་ཀ་རའི་མདུན་
ནས་རྒྱ་གར་གྱི་སྙན་གཞུང《མེ་ལོང་མ》ཐོག་མར་བསྒྱུར་ཅིང་། དཔང་ལོ་ཙཱ་བ་བློ་གྲོས་བརྟན་པས་
འགྱུར་བཅོས་དང་འཆད་ཉན་གྱི་སྲོལ་ལེགས་པར་ཕྱེས་པས་དར་ཁྱབ་བྱུང་བ་ཡིན་ལ། ཕྱིས་སུ་ཤོང་
དཔང་རྣམ་གཉིས་དང་རིན་སྤུངས་པ། རྒྱལ་དབང་ལྔ་བ་དང་བོད་མཁས་སོགས་ཀྱིས་རང་རང་གི་
ཐུན་མོང་མ་ཡིན་པའི་རིག་སྟོབས་ལ་བརྟེན་ནས་སྔ་ཕྱིར《མེ་ལོང་མའི》འགྲེལ་བ་རྒྱས་བསྡུས་ཅི་
རིགས་བརྩམས་ཏེ་དེ་ཉིད་ཁྱབ་གདལ་དུ་བཏང་བས་རང་རེ་གངས་ཅན་གྱི་ལྗོངས་འདིར་སྙན་ངག་
པ་གྲགས་ཅན་རྗེ་ཙོང་ཁ་བ་དང་ཞང་ཞུང་ཆོས་དབང་གྲགས་པ། རྡོ་བྲག་དགེ་འདུན་ཆོས་འཕེལ་
སོགས་བསྟུད་མར་བྱུང་ཞིང་སྲོལ་རྒྱུན་སྙན་ངག་དེ་ཉིད་བརྗོད་དོན་དང་སྒྱུ་རྩལ་གང་གི་ཐད་ནས་ཀྱང་
འཕེལ་རྒྱས་ཆེན་པོ་བྱུང་བ་དང་། མཚན་ཉིད་སྨྲ་བའི་དགོངས་དོན་བརྗོད་བྱའི་སྲོག་ཏུ་བྱས་པར་
བརྟེན་ད་ལྟའི་འཛམ་གླིང་གི་སྔོན་ཐོན་རྒྱལ་ཁབ་ཁག་ཏུ་རིག་གཞུང་ཉམས་ཞིབ་པ་མང་བོས་ཞིབ་
འཇུག་དང་གདེང་འཇོག་བྱེད་ཡུལ་དུ་གྱུར་ཡོད། འདི་ལྟར་སྲོལ་རྒྱུན་སྙན་ངག་གི་བྱུང་འཕེལ་དང་
བརྒྱུད་རིམ་སོགས་ལ་གཞིགས་ཚེ། དེའི་རིན་ཐང་ལ་ངེས་ཤེས་གཏིང་ཟབ་རྙེད་ཅིང་སྔོན་བྱོན་མེས་
པོ་ཚོར་སྙིང་ཐག་པ་ནས་བཀའ་དྲིན་ཞུ་བའི་ཀུན་སློང་ཞིག་ངང་ངམ་ཤུགས་ཀྱིས་སྐྱེ་ཡང་། ད་ལྟའི་
སྙན་ངག་པ་རྣམས་ཀྱིས་སྙན་རྩོམ (ཚིགས་བཅད）གྱི་ཁྲོད་དུ་སྲོལ་རྒྱུན་གྱི་རྒྱན་དེ་དག་ཡང་སྐོར་
བསྐྱར་སྐོར་བྱས་ནས་འདུག་པ་ལས་རང་གིས་རྒྱན་དང་མཚོན་ཐབས་ཕུལ་དུ་བྱུང་བ་གཅིག་ཀྱང་
གསར་གཏོད་མི་བྱེད་པའམ་བྱེད་མི་ཤེས་པས། དེ་ཉིད་དར་སྤེལ་གཏོང་མ་ཐུབ་པར་མ་ཟད་སྔོན་
ཆད་དང་བསྡུར་ན་སྒྱུ་རྩལ་དང་མཚོན་ཐབས་གང་གི་ཆ་ནས་ཀྱང་ཇེ་ཞན་དུ་འགྲོ་བཞིན་པ་འདི་ནི་ང་
ཚོ་ཕྱི་རབས་པ་རྣམས་ཀྱི་མཚང་རེད་སྙམ། ལྷག་པར་དུ་ད་ལྟའི་དཔྱད་བརྗོད་པ་ཚོས་ཀྱང་རང་རེའི་
སྲོལ་རྒྱུན་སྙན་ངག་གི་རྒྱན་སྣ་ཚོགས་ཀྱི་དཔེ་དོན་སྦྱོར་ཚུལ་དང་ཚིག་སྦྱོར་སྤེལ་སྟངས། དབྱངས་
ཀྱི་འདེགས་འཇོག་དང་དབུགས་ཀྱི་ངལ་གསོ། བརྗོད་དོན་དང་བསམ་བློའི་ཁྱད་ཆོས་སོགས་ལ་
ཞིབ་དཔྱོད་སྒོས་ལེགས་ཉེས་བླང་དོར་གྱི་དབྱེ་བ་མཛད་དེ་དུས་རབས་ཀྱི་འཕེལ་ཕྱོགས་དང་མཐུན་
པར་མི་རིགས་རང་མཚན་གྱི་ཁྱད་ཆོས་ལྡན་པའི་ལམ་དུ་འཁྲིད་རྒྱུ་བཏང་སྙོམས་སུ་བཞག་སྟེ། བོད་
མིའི་མཛེས་དཔྱོད་ཀྱི་ཡུལ་དུ་འཕྲོད་མིན་ལ་མི་བལྟ་བར་ར་སུག་ལུག་སྦྱར་གྱིས་རྒྱལ་ཁབ་དང་མི་
（
252



གངས་ལྗོངས་ཤེས་རིག་ནོར་བུའི་སློབ་གླིང་།
རིགས་གཞན་གྱི་སྙན་ངག་གི་མཚོན་ཐབས་སྣ་ཚོགས་ཚུར་ལེན་བྱེད་ཀྱིན་པ་འདི་ནི་སྲོལ་རྒྱུན་སྙན་
ངག་འཕེལ་རྒྱས་སུ་འགྲོ་བའི་གནོད་བྱེད་དུ་འཁུམས་སོ། །
དེ་བས་འདིར་བདག་གིས་རང་བློས་དཔོག་ཚོད་ཀྱིས་ད་ལྟའི་བར་རང་གིས་སྲོལ་རྒྱུན་སྙན་
ངག་གི་གཞུང་ལུགས་ལ་སློབ་སྦྱོང་བྱས་ཁུལ་གྱིས་སྙན་ངག་ཁ་ཤས་བྲིས་པ་དང་འདི་ལ་ཞིབ་འཇུག་
ཅུང་ཙམ་བྱས་པའི་མྱོང་བ་སོགས་གཞིར་བཞག་སྟེ། ཞང་ཞུང་ཆོས་དབང་གྲགས་པའི《རྒྱལ་བོ་
རཱ་མ་ཎའི་གཏམ་རྒྱུད་ལས་བརྩམས་པའི་སྙན་དངགས་ཀྱི་བསྟན་བཅོས་དྲི་ཟའི་བུ་མོའི་རྒྱུད་མངས་
ཀྱི་སྒྲ་དབྱངས་ཞེས་བྱ་བ》（གཤམ་ནས《རཱ་མ་ཎའི་གཏམ་རྒྱུད》ཅེས་བསྡུ་རྒྱུ་ཡིན）འདི་ཉིད་
མཚན་གཞིར་བཟུང་ནས་སྲོལ་རྒྱུན་སྙན་ངག་གི་དགེ་མཚན་དང་ལེགས་ཉེས་སྣ་ཚོགས་ལ་དབྱེ་ཞིབ་
བྱས་ཏེ། རྗེས་ཕྱོགས་སྙིགས་དོར་བཅུད་ལེན་སྒོས་ཇི་ལྟར་དར་སྤེལ་དུ་གཏོང་ཐབས་སྐོར་ལ་རང་གི་
རིག་སྟོབས་ཀྱིས་བསམ་ཚུལ་ཅུང་ཙམ་བརྗོད་འདོད་དོ། །
གཉིས་པ། གཞུང་གི་དོན།
རང་རེའི་སྲོལ་རྒྱུན་སྙན་ངག་ཅེས་པ་ནི་གདོང་མའི་དམངས་གླུ་ནས་རྒྱུན་བསྲིངས་ཤིང《མེ་
ལོང་མ》གཞི་བཅོལ་ཏེ། མཁས་པ་རྣམས་ཀྱིས་རང་རང་གི་རྣམ་དཔྱོད་ལ་བརྟེན་ནས་གཏམ་དུ་བྱ་
དང་བརྗོད་པ། བསྟན་བཅོས་རྩོམ་པ་སོགས་ཀྱི་དགོས་མཁོ་མང་བོར་དམིགས་ཏེ། གཙོ་ཆེ་བ་ལུས་
ཚིག་བཅད་ཀྱི་རྣམ་པར་གྲུབ་པ་དང་། ནང་བསྟན་ཆོས་ལུགས་ལྟ་བའི་སྲོག་ཏུ་བྱས་ལ། སྒྲ་དོན་གབ་
ཚིག་རྒྱན་སོགས་དྲང་བརྗོད་དང་འཁྱོག་བརྗོད་ཀྱི་རྒྱན་ཅི་རིགས་ཀྱིས་སྤྲས་ཤིང་། ཚིག་ཉུང་ཞིང་
དོན་འདུས་པ། བརྗོད་དོན་དངོས་ཤུགས་གཉིས་ཀ་ནས་སྟོན་ཐུབ་པས་གདུལ་བྱའི་ཡུལ་དང་འཚམ་
པ། སེམས་ཁོང་གི་འགྱུར་བ་ཕྱི་རུ་སློང་ཐུབ་པ་ལྷའི་བདུད་རྩིའི་ཁྱད་ཆོས་དང་། སྙན་འཇེབས་དང་
གདུང་དབྱངས་སོགས་རོལ་མོའི་བྱེ་བྲག་སྣ་ཚོགས་ཀྱི་ཁྱད་ཆོས་དང་། འགྱུར་ཁུག་གི་རང་བཞིན་
ཆེས་ཆེར་ལྡན་ལ། ངག་བཟོའི་སྒྱུ་རྩལ་གྱི་རྣམ་པར་གཏོགས་པའི་ཐུན་མིན་རྩོམ་རིག་གི་རྣམ་བཞག་
ཅིག་གཏན་འབེབས་བྱས་ཤིང་། དེ་ཉིད་དུས་རབས་ཀྱི་འགྲོས་དང་བསྟུན་ནས་ཕྱི་རབས་མཁས་པ་
25



དཔྱད་རྩོམ་གཅེས་བཏུས།
མང་བོས་འཛིན་སྐྱོང་སྤེལ་གསུམ་བྱས་ཏེ་སྔར་སྲོལ་བཟང་བོའི་རྒྱུན་མ་ཆད་པར་གནས་པ་ལ་ཟེར།
དེ་ཡང་རིན་སྤུངས་པའི་ས་པཎ་རྟོགས་བརྗོད་དང་ཙོང་ཁ་བའི་བསྟོད་སྤྲིན་རྒྱ་མཚོ》དགེ་ཆོས་ཀྱི་ཆུང་
གྲོགས་རྗེས་དྲན》 ཞང་ཞུང་ཆོས་དབང་གྲགས་པའི《ར་མ་ཎའི་གཏམ་རྒྱུད》སོགས་ནི་སྲོལ་རྒྱུན་
སྙན་ངག་གི་ཁོངས་གཏོགས་བརྩམས་ཆོས་ཡིན་ལ། དེ་དག་རེ་རེ་བཞིན་ཞིབ་ཕྲའི་སྒོ་ནས་རོལ་
མྱོང་བྱས་ཚེ་སྲོལ་རྒྱུན་སྙན་ངག་ཅེས་པ་ཇི་འདྲ་ཞིག་ཡིན་པར་ངེས་ཤེས་གཏིང་ཟབ་མོ་འདྲེན་ཐུབ།
ལྷག་པར་དུ་སྲོལ་རྒྱུན་སྙན་ངག་གི་ཚབ་མཚོན་རང་བཞིན་གྱི་བརྩམས་ཆོས་གྲགས་ཅན་དང་རི་བོ་
དགེ་ལྡན་པའི་སྙན་ངག་གི་དབུ་འཕངས་སྟོད་བྱེད་《རཱ་མ་ཎའི་གཏམ་རྒྱུད》འདི་ལ་ཕལ་ཆེར་གོང་
གསལ་གྱི་མཚན་ཉིད་དེ་དག་གིས་ཁྱབ་མཉམ་པོར་ཁེབས་འདུག་སྙམ། དེ་བས་ང་ཚོས《རཱ་མ་ཎའི་
གཏམ་རྒྱུད》རང་ངོས་ཀྱི་ཚད་གཞིའི་སྟེང་ནས་དེའི་ཁྱད་ཆོས་དང་དགེ་མཚན་སོགས་ལ་དབྱེ་ཞིབ་
བྱས་ཏེ་སྲོལ་རྒྱུན་སྙན་ངག་སྐོར་ཅུང་ཙམ་གླེང་ན།
༡ ལུས་ཀྱི་ཕྱོགས་ནས་《རཱ་མ་ཎའི་གཏམ་རྒྱུད》འདི་ཉིད་ཚིག་ལུས་དང་དོན་ལུས་གཉིས་
ལས། དང་བོ་ཚིག་ལུས་ལ་དབྱེ་ན་བཅད་ལྷུག་སྤེལ་གསུམ་ཡོད་པ་ལས་ཚིགས་སུ་བཅད་པ་ཁོ་ནའི་
རྣམ་པར་གཏོགས་ཤིང་
། གཉིས་པ་དོན་ལུས་ལ་དབྱེ་བ་དྲང་བརྗོད་དང་འཁྱོག་པོར་བརྗོད་པ་གཉིས་
སུ་གྲངས་ངེས་པ་ལས་ཕྱི་མའི་ཁོངས་སུ་གཏོགས་པ་ཡིན། 《རཱ་མ་ཎའི་གཏམ་རྒྱུད》ཀྱི་མཆོད་
བརྗོད་ནས་མཇུག་རྩོམ་བར་ཚིགས་བཅད་ཀྱི་ལུས་རྐྱང་བའི་ལམ་ནས་བརྩམས་ཤིང་མི་སྣའི་སྣང་
བརྙན་དང་འགུལ་སྐྱོད། ཡུལ་ལྗོངས་དང་ཁོར་ཡུག བྱ་དངོས་དང་དོན་རྐྱེན་སོགས་བྱུང་རིམ་ཕྲ་
རགས་ཡོད་ཚད་ཚིག་སྡུད་དང་དོན་སྡུད་ཅི་རིགས་ཀྱི་ལམ་ནས་འོས་ཤིང་འཚམ་པར་བཀོད་སྒྲིག་
བྱས་པས་ཚིག་གི་ལྷུ་འགྲིག་ཅིང་། གཅོད་མཚམས་ལེགས་པ། ཀློག་བདེ་བ། ཚིག་དོན་གྱི་བབ་
དང་བསྟུན་ཏེ་སྒྲ་གདངས་ཀྱི་དྲག་ཞན་འཇམ་རྩུབ་སོགས་སྡེབ་སྦྱོར་བྱས་པ་ལེགས་པས་སྐད་ཆའི་
རྒྱུན་ལ་དབྱངས་ཀྱི་འདེགས་འཇོག་གསལ་ཞིང་། འགྱུར་ཁུག་གི་ཉམས་དང་ལྡན་པར་སྙན་ངག་
གི་མཚོན་ཐབས་སྣ་ཚོགས་སྤྱད་ནས་གཏམ་རྒྱུད་ཀྱི་བརྗོད་བྱ་རེ་རེ་བཞིན་མངོན་པར་མཚོན་ཡོད་
པས་སྒྱུ་རྩལ་བརྩམས་ཆོས་ལེགས་པོ་ཞིག་ཏུ་གྲུབ་པ་ཡིན། ཤེས་བྱ་མ་ལུས་རྒྱུད་མངས་ ཀྱི། །
ཁོག་པའི་ནང་དུ་ཞུགས་པ་གང་། །བློ་གྲོས་སོར་མོས་བསྣུན་པ་ལས། །ཀུན་རིག་བྱེད་མཁས་མ་
25



གངས་ལྗོངས་ཤེས་རིག་ནོར་བུའི་སློབ་གླིང་།
དེ་རྒྱལ། །ཞེས་པའི་ཤོ་ལོ་ཀ་འདིར་མཚོན་ན། ཚིག་གི་བརྗོད་དོན་གྱི་ཆ་ནས་ལྷ་མོ་དབྱངས་ཅན་
མའི་མཐུ་ཡོན་ཏན་ལ་བསྔགས་པའི་ལམ་ནས་མཆོད་པར་བརྗོད་པ་ཡིན་ལ། ཚིག་ལུས་ཀྱི་ཕྱོགས་
ནས་ཚེག་ཁྱིམ་བདུན་ཅན་གྱི་ཚིགས་བཅད་དུ་གྲུབ་སྟེ། མཚོན་སྟོབས་ཆེ་བའི་ཐ་སྙད་རེ་རེ་བསྲེག་
བཅད་བརྡར་གསུམ་དང་བཙོ་སྦྱངས་ལེགས་པོ་བགྱིས་ནས་བཀོད་སྒྲིག་བྱས་ཡོད་པས། ཚིག་
སྦྱོར་མཛེས་ཤིང་སྡེབ་ལེགས་པ། དོན་གསལ་ཞིང་ཡིད་འཕྲོག་པའི་ཁྱད་ཆོས་ལྡན། ལྷག་པར་དུ་སྒྲ་
གདངས་ཀྱི་འདེགས་འཇོག་ལྡན་པའི་ངག་གི་རྒྱན་དེ་ཉིད་ཚིག་གི་གཅོད་མཚམས་དང་དབུགས་ཀྱི་
ངལ་གསོའི་སྡོད་མཚམས་ལྟར་ཚེག་བར་ཆ་ཡ་རུ་སྡེར་སྦྱོར་བྱས་ཏེ་སྐད་ཆའི་རྒྱུན་ལ་རོལ་དབྱངས་
ཀྱི་མཛེས་ཉམས་ཐོན་དུ་བཅུག་པས་སྙན་རོ་བླ་ལྷག་ལྡན་ལ། ཚེག་བར་ཆ་ཡ་རུ་སྡེབ་སྦྱོར་བྱེད་པའི་
ཐབས་རྩལ་འདི་ནི《རཱ་མ་ཎའི་གཏམ་རྒྱུད》ཀྱིས་མཚོན་པའི་བོད་ཀྱི་སྲོལ་རྒྱུན་སྙན་རྩོམ་ཁྲོད་ཤིན་ཏུ་
རྒྱུག་ཆེ་ཞིང་ཚིག་ལུས་ཀྱི་གྲུབ་ཆའི་ཐད་གལ་ཆེའི་རང་བཞིན་གྱི་ནུས་པ་ཐོན་འདུག་སྙམ།
ཚིགས་བཅད་སྙན་རྩོམ་ལ་ཚིག་དོན་གཉིས་ཀའི་ཆ་ནས་བསྡུ་ཚད་ཆེ་བ་ནི་རྨད་དུ་བྱུང་བའི་
སྐད་ཆའི་སྒྱུ་རྩལ་གྱི་ཁྱད་ཆོས་ཤིག་ཡིན་ཏེ། དཔེར་ན། དེ་དག་ནགས་ཀྱི་ལྷ་ཡིན་ཏེ། །ནགས་
ཚལ་བདག་པོ་དེ་ཡིན་བྲན། །གཉིས་ནི་འདོད་པའི་བདེ་བ་དང་། །གཅིག་ནི་བསམ་གཏན་བདེ་བས་
ཚིམ། །ཞེས་པའི་ཤོ་ལོ་ཀ་འདིར་སྐད་ཆ་མང་བོ་ཞིག་དེ་སྒྲ་དང་། གཅིག གཉིས། ཞེས་པའི་ཐ་སྙད་
འདི་དག་གིས་བསྡུས་ཤིང་། བརྗོད་བྱ་དོན་གྱི་ཆ་ནས་ཀྱང་གཏམ་རྒྱུད་ཁྲོད་ཀྱི་མི་སྣ་རེ་རེའི་བྱ་
བ་དང་གནས་བབ་སོགས་བྱུང་རིམ་མང་བོ་ཞིག་གདམ་གསེས་དང་ཉིང་བསྡུས་བྱས་ཏེ་ཚིག་རྐང་
བཞིའི་ལམ་ནས་ཕྱིར་མཚོན་བྱས་ཡོད་པས། ཚིག་ཉུང་དོན་རྫོགས་ཀྱི་ཁྱད་ཆོས་ལྡན་ལ། དེ་བཞིན་
བོད་ཀྱི་སྲོལ་རྒྱུན་སྙན་ངག་མང་བོར་ཚིག་དོན་གཉིས་ཀའི་ཆར་སྡུད་སྟོབས་ཆེ་བ་ནི། སྙན་རྩོམ་
བཟང་བོར་འགྲུབ་པའི་རྒྱུ་དང་སྐད་ཆའི་སྒྱུ་རྩལ་ལ་ནང་བྱན་ཆུད་པའི་མངོན་རྟགས་ཡིན་ནོ། །བོད་
ཀྱི་སྙན་གཞུང་རྣམས་སུ་སྲོལ་རྒྱུན་སྙན་ངག་གི་ཚིག་ལུས་ལ་བཅད་ལྷུག་སྤེལ་མ་གསུམ་དུ་དབྱེ་བ་
མཛད་འདུག་ཀྱང་ལག་ལེན་དངོས་ཀྱི་སྟེང་ནས་ཕལ་ཆེར་ཚིགས་བཅད་ཁོ་ན་མ་གཏོགས་ལྷུག་པ་
དང་སྤེལ་མ་འབྲི་མཁན་ཉིན་མོའི་སྐར་མ་བཞིན་དཀོན་པའི་ཚོད་དུ་འདུག་ཅིང་། ལུས་དེ་གཉིས་
གཞུང་བཤད་ཙམ་ལས་གསར་རྩོམ་ཁྲོད་བཀོལ་སྤྱོད་ཆེར་མ་བྱས་པས་ད་ལྟའི་རྩོམ་པ་བོ་མང་ཆེ་
255



དཔྱད་རྩོམ་གཅེས་བཏུས།
བས་སྲོལ་རྒྱུན་སྙན་ངག་ཅེས་པ་ཚིགས་བཅད་ཁོ་ནར་ངོས་འཛིན་གྱིན་འདུག དེ་བས་སྲོལ་རྒྱུན་
སྙན་ངག་དར་སྤེལ་དང་འཐུས་ཚང་དུ་གཏོང་བར་སྙན་ངག་སྨྲ་བ་རྣམས་ཀྱིས་ལྷུག་དང་སྤེལ་མའི་
ལུས་ཀྱི་རྣམ་པས་སྙན་ངག་གསར་རྩོམ་བྱ་རྒྱུ་ནི་ཤིན་ཏུ་གལ་ཆེ་བར་མཐོང་ལ། ད་ལྟའི་གསར་རྩོམ་
པ་ཁ་ཅིག་གི་བརྩམས་ཆོས་ཀྱི་ནང་དུ། “བྱེ་ཐང་གཡག་རྒན་འདེད་པའི་གྲྭ་ལྡོམ་གྱིས། །” ཞེས་
དང་། “རྐང་རྩེ་སྟོང་གི་དྲི་མ་སུ་ལེན་དུས། །” “དུང་དང་གཡེར་དྲིལ་རོལ་མོ་གོམས་ཆ་ཞིག་
རྒྱས་སོང་། །” “འགྲོ་ཤུལ་རྐང་རྗེས་མཛའ་བའི་གྲོགས་ཀྱིས་རྒོལ། །” ལྟ་བུའི་གོ་བ་ཆལ་ཆོལ་
དུ་སོང་བ་དང་། རྣམ་དབྱེ་དང་ཚིག་ཕྲད་ཀྱི་བསྡུ་སྟངས་མ་ངེས་པས་ཚིག་གི་སྡེབ་སྦྱོར་མི་མཛེས་
ཤིང་
། བོད་ཀྱི་སྐད་ཆ་བཤད་སྲོལ་དང་བརྡ་སྤྲོད་པའི་གཞུང་ལས་ཆེས་ཆེར་རིང་དུ་བརྒལ་བའི་ཅི་
ཡིན་འདི་ཡིན་མེད་པའི་ཚིག་སྦྱོར་ཡ་མ་ཟུང་མང་བོ་ཞིག་མཐོང་བ་འདི་དག་ནི། ལུས་ཚིགས་བཅད་
དུ་ངེས་ཀྱང་སྲོལ་རྒྱུན་སྙན་ངག་གི་ཁྱད་ཆོས་ཏིལ་འབྲུ་ཙམ་ཡང་མེད་པར་མ་ཟད་སྤྱིར་སྙན་ངག་ཏུ་
འང་བགྲང་བར་དཀའ། དེ་བས། འདི་ལྟ་བུའི་ “སྙན་ངག” འབྲི་མཁན་ཚོས “སྙན་ངག་གི་གྲུབ་
མཐའ” མ་སྤེལ་བའི་ཡར་སྔོན་དུ་སྙན་ངག་གི་སྐྱོན་སེལ་བཅུ་བོར་ངེས་པར་བྱས་ཏེ་སྙན་ངག་གི་
རྒྱལ་ཁམས་འགྲིམ་པར་ཁ་ཕྱོགས་མི་ནོར་བ་བྱེད་དགོས།
གཞན་ཡང་དེང་དུས་ཀྱི་ཕྱོགས་ལྷུང་དང་གཡམ་རྒྱུག་ལ་དགའ་བ་ཁ་ཅིག་གིས་སྲོལ་རྒྱུན་
ཚིགས་བཅད་སྙན་ངག་ལ་བཅིངས་པའི་སྙན་ངག་དང་། སྙན་ངག་གཞན་དབང་ཅན་སོགས་སུ་བརྗོད་
པ་ནི་མ་བརྟགས་བྱུང་རྒྱལ་དུ་སྨྲས་པ་ཙམ་ལས་བདེན་པར་མ་གྲུབ་སྟེ། དེའི་ཚིག་ལུས་ཀྱི་ཆ་ནས་
ཐོག་མའི་ཚེག་ཁྱིམ་བཅུ་དང་། བར་གྱི་ཚེག་ཁྱིམ་བཅུ། མཐའ་མའི་ཚེག་ཁྱིམ་བཅུ་གསུམ། མ་
ངེས་པ་ཡང་མཐའི་ཚེག་ཁྱིམ་ཅན་འགའ། རྒྱུན་ཆགས། འཐེང་འགྲོས་ཅན་སོགས་ཡོད་ཅིང་།
ཚིག་རྐང་གི་ཆ་ནས་ཀྱང་རྐང་བ་བཞི་ཅན་གྱི་གྲོལ་བ་ཁོ་ནར་མ་ངེས་པར་བརྗོད་བྱའི་རྒྱ་ཆེ་ཆུང་དང་
བསྟུན་ཏེ་རང་འདོད་ལྟར་རིགས་མཛོད་འདུས་པ་སོགས་ཀྱི་རྣམ་པས་བརྩམས་ཆོག་ལ། དོན་ལུས་
ཀྱི་ཕྱོགས་ནས་བརྗོད་བྱ་སྡེ་བཞིས་བསྡུས་པའི་ཤེས་བྱ་ཡོད་དོ་ཅོག་གི་རང་བཞིན་དྲང་བརྗོད་དང་
འཁྱོག་བརྗོད་ཅི་རིགས་ཀྱི་ལམ་ནས་སྟོན་ཐུབ་པ་བསྙོན་དུ་མེད། དཔེར་ན། ཡིད་འགྱུར་གྱི་རང་
བཞིན་ལྡན་པ《ཚངས་དབྱངས་རྒྱ་མཚོའི་མགུར་གླུ》དང་དགེ་ཆོས་ཀྱི《ཆུང་གྲོགས་རྗེས་དྲན》
256



གངས་ལྗོངས་ཤེས་རིག་ནོར་བུའི་སློབ་གླིང་།
སོགས་བཀླག་ན་ཤེས་ཐུབ་ཅིང་། ཡུལ་ལྗོངས་དང་ཁོར་ཡུག་གི་སྣང་བརྙན་གསོན་ཉམས་ལྡན་
པའི་ངང་མཚོན་ཐུབ་ལ། སྒྱུ་རྩལ་གྱི་མཚོན་ཐབས་སྣ་ཚོགས་ཀྱིས་ཕྱུག་ཅིང་སྙན་རོ་འཛད་མེད་
མྱང་རྒྱུ་ཡོད་པ། དཔེར་ན། 《རཱ་མ་ཎའི་གཏམ་རྒྱུད》ལས། ཡོངས་འདུ་རྐང་འཐུང་འོ་མའི་ན་ཆུང་
མར་གད་ཁུ་བའི་གོས་གྱོན་ཞིང་། །མཁའ་འགྲོའི་ཕྲེང་བ་སྤུ་སྡུག་རྣམ་བཀྲ་བདེ་སོགས་དགའ་བའི་
གཞུ་ཕམ་བྱེད། །དེ་དག་གླུ་དབྱངས་པི་ཝང་སྒྲ་སྙན་པད་སྐྱེས་མགྲིན་སྒྲ་ཤང་ཤང་སྐད་སྙན་བསྲེས་
པ་ཟློག །བསམ་གཏན་གནས་འདི་འབྱུང་བོའི་ཀུན་རྟོག་གཡོ་མེད་ཏིང་ངེ་འཛིན་ལ་གོམས་པར་
བྱེད། །ཅེས་པ་ལྟ་བུའི་ཤོ་ལོ་ཀ་འདི་གཅིག་པུས་ཀྱང་བདེན་དཔང་བྱེད་ཐུབ་པས། བཅིངས་པ་དང་
གཞན་དབང་ཡིན་མིན་དེ་རྩོམ་པ་བོ་རང་ཉིད་སྙན་གཞུང་ལ་སྦྱངས་རྟོགས་ཟབ་མིན་དང་སྲོལ་རྒྱུན་
སྙན་ངག་གི་ཚིག་སྦྱོར་སྤེལ་སྟངས་ལ་བྱང་ཆ་ཐོན་མིན། དེའི་སྐད་ཆའི་སྒྱུ་རྩལ་ཐད་འབྲེལ་འདྲིས་
ཡོད་མེད་སོགས་ལ་ཐུག་པ་ཡིན། དེ་བས་སྙན་ངག་ལ་གླེང་འགེལ་མི་རིགས་སོ། །《བོད་ཀྱི་རྩོམ་
ལུས་རྣམ་བཤད》ལས་འཁྱོག་པོར་བརྗོད་པའི་རྩོམ་རིག་ནི་ས་བོན་ལྟ་བུའི་བརྗོད་གཞི་ལ་བརྟེན་
ནས་སྤྱི་ཚོགས་ཀྱི་སྣང་ཚུལ་རྣམས་མངོན་པར་བྱས་ཤིང་། འུད་དང་རྫུན་གྱི་གྲུབ་ཆ་ཆེ་ཤོས་བསྟན་
པའི་རིག་རྩོམ་ཞིག་ལ་ཟེར། ཞེས་པ་ལྟར《རཱ་མ་ཎའི་གཏམ་རྒྱུད》ཁྲོད་ཀྱི་མི་སྣའི་འགུལ་སྐྱོད་ནུས་
པ། བྱ་དངོས་སོགས་ཀྱི་རང་བཞིན་ལ་སྒྲོ་འདོགས་དང་འུད་བརྗོད་ཤུགས་ཆེར་བྱས་ཤིང་ལྷ་སྒྲུང་
དང་སྒྱུ་འཕྲུལ་གྱི་ལམ་ནས་སྤྱི་ཚོགས་ཀྱི་འགལ་འདུ་སྣ་ཚོགས་མངོན་པར་བྱས་ཏེ། མི་ཆོས་དང་ལྷ་
ཆོས་སྐོར་གྱི་སློབ་གསོ་དང་དེའི་ཐད་ཀྱི་རྩོམ་པ་བོའི་ལྟ་བ་དང་བསམ་བློ་སོགས་ཕྱིར་མཚོན་བྱས་
ཡོད་པས། དེ་ཉིད་འཁྱོག་པོར་བརྗོད་པའི་རྩོམ་རིག་གི་ལུས་སུ་གྲུབ་འདུག དེ་བཞིན་བོད་ཀྱི་སྲོལ་
རྒྱུན་སྙན་ངག་ཕལ་མོ་ཆེར་བརྗོད་བྱའི་བསྟན་དོན་དེ་ཉིད་རིག་བྱེད་ཀྱི་གཏམ་རྒྱུད་སྣ་ཚོགས་ལ་སྦྱོར་
བ་ཤུགས་ཆེ་ཞིང་། མཁས་པ་རྣམས་ཀྱང་འཁྱོག་བརྗོད་རྐྱང་རྐྱང་གི་ལམ་ནས་སྙན་ངག་རྩོམ་རྒྱུར་
ཐུགས་མོས་ཧ་ཅང་ཟབ་པས། འདིའི་སྐོར་ལ་རང་གི་ལྟ་ཚུལ་ཞིག་བརྗོད་རྒྱུ་ཡོད་ཀྱང་གཤམ་ནས་
རྒྱན་གྱི་སྐབས་སུ་འཆད་པར་བྱའོ། །
༢ སྲོག་གི་ཆ་ནས་རང་རེའི་སྔོན་བྱོན་མཁས་པ་ཚོའི་སྲོལ་རྒྱུན་སྙན་ངག་མང་བོར་ལས་
འབྲས་ཀྱི་བླང་དོར་དང་དགེ་སྡིག་གི་ངོ་བོ། ཐར་བ་དོན་གཉེར་གྱི་བློ་དང་དཀོན་མཆོག་གསུམ་
257



དཔྱད་རྩོམ་གཅེས་བཏུས།
སྐྱབས་གནས་ཡང་དག་ཏུ་བཀུར་བ་སོགས་ནང་བསྟན་ཆོས་ལུགས་ཀྱི་དགོངས་དོན་ལྟ་བའི་སྲོག་
ཏུ་ཞུགས་འདུག་ལ། རྩོམ་པ་བོ་ཞང་ཞུང་ཆོས་དབང་གྲགས་པ་ཁོང་ཉིད་རྟོགས་པ་མཐོ་བའི་ནང་བ་
སངས་རྒྱས་པ་ཞིག་ཡིན་པའི་ཆ་ནས《རཱ་མ་ཎའི་གཏམ་རྒྱུད་ཀྱི》སྲོག་ཀྱང་ཕལ་ཆེར་དེ་ལས་མ་
འདས་པར་སྙམ་སྟེ། དཔེརན། བློ་བཟང་གཞལ་མེད་ཁང་ཆེན་དུ། །བསོད་ནམས་རིན་ཆེན་ལ་
ཆགས་ཏེ། །བདག་ཉིད་ལ་ནི་སྙིང་ཉེ་བ། །སངས་རྒྱས་དབང་གི་རྒྱལ་བོར་འདུད། །ཅེས་བསྟན་
བཅོས་ཀྱི་དབུ་བརྩམས་མ་ཐག་ཏུ་སྟོན་པ་སངས་རྒྱས་ལ་མཆོད་པར་བརྗོད་པ་འདིས་རྩོམ་པ་བོ་
ཞང་ཞུང་ཆོས་དབང་གྲགས་པ་ཁོང་ཉིད་སངས་རྒྱས་དཀོན་མཆོག་ལ་མོས་གུས་ཟབ་ཅིང་དད་པ་
བརྟན་པའི་དེའི་རྗེས་འཇུག་མཁན་ཞིག་ཡིན་པ་གསལ་བཤད་བྱས་འདུག་པས། སངས་རྒྱས་དཀོན་
མཆོག་གཏན་གྱི་སྐྱབས་གནས་སུ་ཁས་ལེན་པའི་ལྟ་བ་ནི་འདིའི་བརྗོད་བྱའི་སྲོག་ཏུ་གྲུབ་ཡོད་ཅེས་
བརྗོད་ཆོག དེ་བཞིན་དུ། གང་གིས་རེག་ན་ཉེས་བརྒྱ་ཡི། །རྒུད་པ་དྲུངས་ནས་འབྱིན་པའི་སྨན། །
དམ་ཆོས་རིན་ཆེན་དང་མཚུངས་པར། །ཀུན་དགའི་གཏེར་དེས་མཐའ་དག་ཚིམ། །ཞེས་པས་རེག་
པ་ཙམ་གྱིས་ཉེས་པ་དང་རྒུད་པ་དྲུངས་ནས་འབྱིན་པའི་སྨན་དེ་ཉིད། ལུང་དང་རྟོགས་པས་བསྡུས་
པའི་དམ་ཆོས་རྣམ་གཉིས་ཏེ་སྟོན་པའི་བསྟན་པ་རིན་པོ་ཆེ་དང་མཚུངས་ཤིང་། ཀུན་དགའི་དཔལ་
དུ་གཏམས་པའི་སྨན་ནམ་དམ་པའི་ཆོས་ཀྱི་གཏེར་ཆེན་པོ་དེས་སྐྱེ་འགྲོ་མཐའ་དག་གི་འདོད་བློ་
ཚིམ་པར་བྱེད་ནུས་པ་སོགས། ནང་བསྟན་ཆོས་ལུགས་ནི་འགྲོ་ཀུན་སྐྱོབ་པའི་སྨན་མཆོག་ལྟ་བུར་
བསྔགས་པ་དང་། ཆུ་ཀླུང་ཚོགས་ཀྱིས་ཆེར་གང་བའི། །རྫིང་བུ་བདེ་བར་གནས་པ་མིན། །ཞེས་
དང་། གཤོག་པ་ལྡན་ཡང་ལས་ཀྱི་ནི། །མཁའ་ཡི་ཕ་རོལ་འགོམ་མི་ནུས། །ཞེས་སྡུག་བསྔལ་
སྐྱེད་བྱེད་ཀྱི་རྒྱུ་ཉོན་མོངས་པའི་ཆུ་ཀླུང་ཚོགས་ཀྱིས་ཆེས་ཆེར་གང་བའི་འཁོར་བའི་རྫིང་བུ་རུ་ནམ་
ཡང་བདེ་བར་གནས་པའི་སྐབས་མེད་ཅིང་། གཤོག་ལྡན་གྱི་འདབ་ཆགས་ཡིན་ཡང་ལས་དབང་
གི་མཁའ་མཐར་བགྲོད་མི་ནུས་པས་ལས་འབྲས་མི་བསླུ་བའམ་བཟློག་ཏུ་མེད་ཚུལ་བསྟན་ཡོད་པ་
དང༌། ཨེ་མ་བློ་ལྡན་བདེན་སྨྲ་ཡི། །དགྲ་བོའི་ངག་ནི་སུ་ཡིས་འགོངས། །ལྟ་བུས་འཇིག་རྟེན་གྱི་
ཆོས་ཉིད་དང་བདེན་དོན་ནི་ནམ་ཡང་དང་ལེན་བྱེད་དགོས་ཤིང་འཚོལ་སྙེག་གི་མདུན་དུ་དེའི་རིན་
ཐང་ལ་གདེང་འཇོག་བྱེད་དགོས་པར་བསྟན་ཡོད་ཅིང་། གཉིད་མྱོས་བྱིས་པའི་ཁ་ནང་དུ། །མ་ཡི་
253



གངས་ལྗོངས་ཤེས་རིག་ནོར་བུའི་སློབ་གླིང་།
ནུ་སོར་ཞུགས་པ་གང་། །སོ་རྣོན་སྟ་རེས་འཇུག་པ་ནི། །རང་གཞན་གཉིས་ཀ་ཕུང་བྱེད་དོ། །ཞེས་
དང་། ཞེ་སྡང་ཆུ་ཡིས་ཁྱེར་བ་དེ། །ཚིག་གི་ཆུ་ཆར་མི་འདོད་དེ། །སོས་ཀའི་ཚ་བས་གདུང་བ་
ནི། །མེ་ཡི་འོད་དང་འགྲོགས་པ་མིན། །ལྟ་བུར་མཚོན་ན་རྩོམ་པ་བོས་འཚོ་བར་རྒྱུས་ལོན་གཏིང་
ཟབ་བྱས་ཤིང་རང་གི་རིག་སྟོབས་ཀྱིས་དཔྱད་པ་མཐར་ཐུག་བཏང་ནས་བཀོད་པའི་སྡོམ་ཚིག་ཡང་
དག་ཅིག་སྟེ། མིའི་ཤེས་རབ་ཀྱི་མཛེས་དཔྱོད་ལྟར་སྣང་ཁྲོད་དུ་བླང་དོར་མཛུབ་ཁྲིད་ཀྱི་ནུས་པ་དང་
གཏན་ཚིགས་ཀྱི་བསམ་གཞིག་སྟོབས་ཤུགས་ནན་བཤད་བྱས་པས་ལེགས་བཤད་ཀྱི་རིན་ཐང་ངེས་
ཅན་ཞིག་ལྡན་པར་མ་ཟད། སེམས་ཁམས་དང་དངོས་པོའི་གཤིས་ལུགས་ལ་རིག་པས་དབྱེ་ཞིབ་
བྱས་པ་ཐུབ་པས་ནང་བསྟན་མཚན་ཉིད་སྨྲ་བའི་ལྟ་བས་ཁེབས་འདུག་སྙམ། འདི་ལྟར་ཡོད་ཚད་ཤོ་
ལོ་ཀ་རེ་རེའི་ངོས་ནས་དཔྱད་ན་དོན་དག་མང་བོ་ཞིག་རྗོད་ཀྱིན་ཡོད་པས་མཐའ་གཅིག་ཏུ་སྙན་སྲོག་
འདི་རེད་ཅེས་ངོས་འཛིན་བྱེད་དཀའ་ཡང་བསྟན་བཅོས་ཀྱི་སྤྱི་ངོས་ནས་གླེང་ན། ལྷ་སྒྲུང་དང་སྦྱར་
ཏེ་བསྡུས་བརྗོད་ཀྱི་མཚོན་ཐབས་སྤྱད་ནས་འདུས་བྱས་མི་རྟག་པ་དང་ལས་འབྲས་ལ་བསླུ་བ་མེད་པ།
འདུ་འབྲལ་དང་སྐྱེ་འཆིར་ངེས་པ་མེད་ཚུལ་སོགས་འཁོར་བའི་རྙོག་འཛིང་དང་སྡུག་བསྔལ་གྱི་རང་
བཞིན་བསྟན་ཡོད་ཅིང་། དེ་ལས་ཐར་བའི་ཐབས་ལ་
ས་ལ་གཞོལ་བར་བསྐུལ་བ་ནི་བརྩམས་ཆོས་འདིའི་
ཤུགས་བསྟན་གྱི་བརྗོད་སྙིང་ངམ་རྩོམ་མཁན་གྱི་ལྟ་བ་དང་བསམ་བློ་ཡིན་པར་འདོད་པས། བདག་
གིས་《རཱ་མ་ཎའི་གཏམ་རྒྱུད》ཀྱི་བརྗོད་བྱའི་སྲོག་དངོས་ནི་ནང་བསྟན་ཆོས་ལུགས་ཀྱི་དགོངས་དོན་
རེད་ཅེས་སྨྲས་པ་ཡིན། འདི་བཞིན་གནའ་རབས་ཀྱི་མཁས་པ་ཚོའི་སྙན་ངག་གི་སྲོག་ཏུ་ནང་བསྟན་
ཆོས་ལུགས་ཞུགས་ཡོད་པའི་རྒྱུ་མཚན་གྱིས་ད་ལྟའི་བར་རིན་ཐང་མ་ཉམས་པར་གནས་ཤིང་། ས་
སྐྱ་པཎ་ཊི་ཏ་དང་རྗེ་ཙོང་ཁ་བ། དགེ་འདུན་ཆོས་འཕེལ་སོགས་ཀྱི་སྙན་རྩོམ་དང་ལེགས་བཤད་ཀྱི་
སྐོར་ལ་དེང་སྐབས་འཛམ་གླིང་སྟེང་གི་རྩོམ་རིག་ཞིབ་འཇུག་པ་རྣམས་ཀྱིས་ཚད་མཐོའི་གདེང་འཇོག་
བྱེད་ཀྱིན་ཡོད་པ་དེ་ནི། ཁོང་རྣམ་པའི་བརྩམས་ཆོས་ཀྱི་སྲོག་ཏུ་གྱུར་བའི་ནང་བསྟན་ཆོས་ལུགས་
དེ་ཉིད་མིའི་རིགས་ལ་བདེ་སྐྱིད་སྐྲུན་བྱེད་ཅིག་དང་ཚན་རིག་ལས་ཀྱང་ལྷག་པའི་གནས་ལུགས་ཡང་
དག་ཅིག་ཡིན་པར་ངེས་ཟིན་ཐོབ་པས་ཡིན། དངོས་གནས་སྐབས་དེ་དག་གི་སྲོལ་རྒྱུན་སྙན་ངག་ནི་
འདི་ལྟར་གླེང་རིན་དང་ལྡན་པ་ཞིག་ཡིན་མོད། འོན་ཀྱང་དེང་སྐབས་ཀྱི་ཆ་ནས་བཤད་ན་སྔོན་ཆད་
259



དཔྱད་རྩོམ་གཅེས་བཏུས།
དང་སྡུར་ཚེ་སྙན་ངག་འབྲི་མཁན་གྱི་གྲངས་འབོར་མང་ཡང་། ཕལ་ཆེར་གྱི་བརྩམས་ཆོས་ཀྱི་བརྗོད་
བྱ་མི་སྒེར་གྱི་དགའ་སྐྱོ་ཆགས་སྡང་གི་ཚོར་བ་ཐན་ཐུན་རེ་དང་སྤྱི་ཚོགས་ཀྱི་སྣང་ཚུལ་ཕྱོགས་རེ་
བ་ཙམ་ལས་མ་འདས་ཤིང་། བརྗོད་སྙིང་དུ་གྱུར་བའི་ལྟ་བ་དང་བསམ་བློ་གཏིང་མི་ཟབ་པས་སྲོག་
ལའང་རིན་ཐང་ཆེན་པོ་མི་འདུག དེའི་ཕྱིར་ད་ལྟའི་ང་ཚོའི་ཚིགས་བཅད་སྙན་རྩོམ་འདི་དག་གིས་
འཛམ་གླིང་རྩོམ་རིག་གི་གར་སྟེགས་སྟེང་ན་གོ་གནས་ཅུང་ཙམ་ཡང་ཟིན་མེད་པ་རེད།
དེ་ཡང་ནུབ་ཕྱོགས་རྒྱལ་ཁབ་ཁག་ལ་མཚོན་ན་སྙན་ངག་གིས་གཙོས་རྩོམ་རིག་སྒྱུ་རྩལ་དེ་
ཉིད་བརྗོད་དོན་དང་མཚོན་ཐབས་གང་གི་ཆ་ནས་ཀྱང་ཆེས་སྔོན་ཐོན་གྱི་ཚུད་དུ་སླེབས་ཤིང་ཡོད་
ཚད་གྱི་མིག་དཔེ་བལྟ་བྱར་འགྱུར་དོན་ནི། ཁོ་ཚོར་སྔ་ཕྱིར་སེམས་ཁམས་རིག་པ་དང་མཚན་ཉིད་
སྨྲ་བའི་རྩོམ་རིག་པ་གྲགས་ཅན་མང་བོ་བྱུང་ཞིང་རྩོམ་རིག་གི་གྲུབ་མཐའ་སྣ་ཚོགས་དར་བས་ཡིན་
ཏེ། དཔེར་ན། གནའ་བོའི་ཀེ་རི་སིའི་མཚན་ཉིད་སྨྲ་བ་པཱ་ལ་ཐོའུ་དང་སུའུ་ཀོ་ལ་ཏིའི་སེམས་གཙོ་
རིང་ལུགས་ཀྱི་མཚན་ཉིད་རིག་པའི་ལྟ་བ་དང་། འཇར་མན་གྱི་ཁང་ཏེའི་མཐའ་དཔྱོད་མཚན་ཉིད་
རིག་པ་དང་ཉི་ཚའེ་ཡི་འཕགས་མའི་མཚན་ཉིད་རིག་པའི་ལྟ་བ། ཧྥ་རན་སིའི་པོ་ཀོ་སེན་གྱི་ཚེ་སྲོག་
མཚན་ཉིད་རིག་པའི་ལྟ་བ་སོགས་དང་། ཨོ་སི་ཁྲུའི་སེམས་ཁམས་རིག་པ་བ་ཧྥུ་ལོ་དབྱེ་ཏེའི་ཡིད་
རྣམ་འབྱེད་ཀྱི་རིག་པ་དང་ཨ་ཏེ་ལེའི་སྒེར་གྱི་སེམས་ཁམས་རིག་པ། ཧྥ་རན་སིའི་མཚོན་རྟགས་
རིང་ལུགས་དང་གཞི་གྲུབ་རིང་ལུགས་སོགས་ཀྱི་ལྟ་བ་དང་བསམ་བློ་དེ་ཉིད་ཡོངས་ཁྱབ་ཀྱི་སྒོ་ནས་
རྩོམ་རིག་གི་ཁྱབ་ཁོངས་སུ་བེད་སྤྱད་ཅིང་། དེའི་ལམ་ནས་རྩོམ་རིག་བརྩམས་ཆོས་འབོར་ཆེན་
གསར་རྩོམ་བྱས་ནས་སོ་སོའི་ལྟ་བ་དང་བསམ་བློ་རྒྱས་བཤད་བྱས་ཏེ་འཐུས་ཚང་དང་དར་སྤེལ་དུ་
བཏང་བས། རྩོམ་རིག་ལ་འགྱུར་ལྡོག་དང་ཤུགས་རྐྱེན་ཚད་མེད་ཐེབས་ཏེ་ནུབ་ཕྱོགས་དེང་རབས་
སྨྲ་བའི་རྩོམ་རིག་གི་མ་ལག་གསར་བ་ཆགས་པ་ནས་བཟུང་ཁོ་ཚོའི་སྒྱུ་རྩལ་རྩོམ་རིག་དབྱར་མཚོ་
ལྟར་རྒྱས་ཤིང་། རིན་ཐང་གི་ཆ་ནས་ཀྱང་འཛམ་གླིང་རྩོམ་རིག་གི་ཚད་མཐོའི་མཚོན་དཔེར་གྱུར་
བར་མངོན། དེ་ལྟ་ན་ང་ཚོས་ཀྱང་བརྩམས་ཆོས་ཀྱི་བརྗོད་བྱ་སྤྱིར་བཏང་ལས་བརྒལ་ཏེ་སྣོད་ཀྱི་
འཇིག་རྟེན་ཁམས་ཆེན་པོ་དང་བཅུད་ཀྱི་སེམས་ཅན་མང་བོའི་བདེ་སྡུག་ལེགས་ཉེས་ཀྱི་ཆེད་དུ་
བསམ་གཞིག་བཏང་ནས་ནང་བསྟན་ཆོས་ལུགས་ཀྱི་དགོངས་དོན་དྲིལ་སྒྲོག་བྱེད་པ་དང་། བརྗོད་
བྱར་གྱུར་པའི་རང་བྱུང་ཁམས་ཀྱི་ཆགས་གནས་འཇིག་སྟོངས་བཞིའི་སྣང་ཚུལ་དང་མིའི་རིགས་
26)



གངས་ལྗོངས་ཤེས་རིག་ནོར་བུའི་སློབ་གླིང་།
སོགས་ཚེ་སྲོག་ཡོད་ཚད་ཀྱི་གནས་སྟངས་སྐོར་ལ། བོད་ཀྱི་མཚན་ཉིད་རིག་པ་བ་ཆ་བ་ཆོས་ཀྱི་
སེང་གེ་དང་རྗེ་བློ་བཟང་གྲགས་པ་སོགས་ཀྱི་ཚད་མའི་རིགས་ལམ་དང་རྟེན་འབྲེལ་གྱི་ལྟ་བས་དབྱེ་
ཞིབ་བྱེད་པ། བརྩམས་ཆོས་ཀྱི་ལམ་ནས་མིའི་རིགས་ཀྱི་ཤེས་རིག་གི་ཉིང་བཅུད་དུ་གྱུར་བའི་ནང་
བསྟན་མཚན་ཉིད་རིག་པའི་ལྟ་བ་ཕྱིར་མཚོན་བྱེད་རྒྱུ་བཅས་ནི་རང་རེའི་སྲོལ་རྒྱུན་སྙན་ངག་འདི་
ཉིད་འཛམ་གླིང་རྩོམ་རིག་གི་ཡང་རྩེར་སླེབས་པའི་ཐབས་མཆོག་ཏུ་སྣང་བས། ད་ལྟའི་སྙན་ངག་པ་
རྣམས་ཀྱིས་དེའི་ཕྱོགས་ལ་ཤུགས་ཆེར་གཞོལ་ཏེ་འཛམ་གླིང་རྩོམ་སྟེགས་སྟེང་དུ་བོད་ཀྱི་རྩོམ་རིག་
ཅེས་པ་ཅི་འདྲ་ཞིག་ཡིན་པར་ངེས་ཤེས་རྙེད་དུ་འཇུག་དགོས་སོ། །
༣ རྒྱན་ནམ་མཚོན་ཐབས་ཀྱི་ཕྱོགས་ནས་དེ་ལ་དབྱེ་བ་དྲང་བོར་བརྗོད་པ་དང་འཁྱོག་པོར་
བརྗོད་པ་གཉིས་སུ་གྲངས་ངེས་པ་ལས། 《རཱ་མ་ཎའི་གཏམ་རྒྱུད》ཀྱིས་ཕྱི་མའི་མཚོན་ཐབས་སྤྱད་
ཡོད་དེ། གཏམ་རྒྱུད་ཀྱི་བརྗོད་བྱའི་སྣང་བརྙན་དང་བྱུང་རིམ་རེ་རེ《མེ་ལོང་མའི》ལུགས་ཀྱི་བསྡུས་
བརྗོད་དང་ཕུལ་བྱུང་། རབ་རྟོག ཉམས་ལྡན། འུད་བརྗོད་ཤས་ཆེ་བ) ཏིང་ངེ་འཛིན་སོགས་
འཁྱོག་བརྗོད་ཀྱི་རྒྱན་སྣ་ཚོགས་ཀྱིས་སྤྲས་ནས་མཚོན་པར་བྱས་འདུག དཔེར་ན། གེ་སར་རྡུལ་
ཚོགས་ལ་སྲེད་པའི། །པད་མ་གཞོན་ནུ་བུང་བ་ལ། །ངོ་འཛུམ་གནག་པར་འདོད་པ་ནི། །རང་དབང་
གསོད་བྱེད་གདུང་བས་ཕྲོགས། །ལྟ་བུ་བརྗོད་འདོད་ཀྱི་དཔེ་ཅན་ལྷ་དབང་གིས་མགྲིན་བཅུར་འཆི་བ་
མེད་པའི་དངོས་གྲུབ་མ་བྱིན་པར་གཞན་དབང་དུ་གྱུར་པའི་ཚུལ་སོགས་ལ་བསམ་པར་བྱས་ཏེ། དེ་
དང་ཆ་མཚུངས་པའི་དཔེ་གེ་སར་རྡུལ་ཚོགས་དང་པད་མ་གཞོན་ནུ། བུང་བ་སོགས་ངག་ཏུ་བརྗོད་
པའི་སྒོ་ནས་དཔེ་ཅན་བསྡུས་པའི་ཚུལ་གྱིས་བརྗོད་པས་བསྡུས་བརྗོད་ཀྱི་རྒྱན་དང་། འཛམ་གླིང་
འཛིན་མའི་ཐིག་ལེར་ནི། །ལྷུན་པོ་སྔོན་མེད་གཉིས་བྱུང་སྟེ། །འཛིན་མའང་ཁུར་བོ་འདི་ཐེག་པ། །ཨེ་
མ་ཤིན་ཏུ་སྟོབས་དང་ལྡན། །ཞེས་འཇིག་རྟེན་འདིའི་སྟེང་དུ་སྔོན་ཆད་བྱུང་མ་མྱོང་བའི་ལྷུན་པོ་གཉིས་
ལྟ་བུའི་དགའ་བྱེད་ཕུ་ནུ་གཉིས་བྱུང་ཞིང་། འཛིན་མའང་དེ་ལྟ་བུའི་ཁུར་ཆེན་འདེགས་ནུས་པ་ནི་
ཤིན་ཏུ་ངོ་མཚར་ཞིང་སྟོབས་དང་ལྡན་པ་རེད་ཅེས་འུད་ཆེན་པོའི་ལམ་ནས་དགའ་བྱེད་ཕུ་ནུ་གཉིས་
ཀྱི་སྟོབས་ལ་བསྔགས་པས་ཕུལ་བྱུང་གི་རྒྱན་དང་། བསྔགས་འོས་བསྔགས་པར་མི་བྱེད་པར། །
བདག་ཅག་ཁ་ཡི་ཁང་བཟང་ན། །བདེ་བར་གནས་པ་དོན་མེད་ཅེས། །རོ་འཛིན་ཚོགས་འདི་ཅིག་
ཅར་སྒྲོག །ལྟ་བུས་བསྔགས་འོས་པའི་དབེན་པའི་གནས་མཆོག་འདི་ལྟ་བུར་བསྔགས་བརྗོད་མི་བྱེད་
26



དཔྱད་རྩོམ་གཅེས་
དྭ་གཅེས་བཏུས།
པར་ལོང་གཏམ་སྣ་ཚོགས་འཆད་དེ་དུས་འདའ་བར་བྱེད་ན། སྨྲ་བྱེད་བདག་ཅག་དུས་ནམ་ཡང་ཁ་
ཡི་ཁང་བཟང་ནང་དུ་བདེ་བར་གསོས་པ་དོན་མེད་དུ་གནས་ཞེས་རོ་འཛིན་ཚོགས་ཀྱིས་ཅིག་ཅར་
དུ་སྒྲོག་ཅེས་དབེན་གནས་ཀྱི་མཛེས་སྡུག་ལ་བསྔགས་པ་བརྗོད་པའི་ཚུལ་དེ་ཉིད་ལ་སྒྲོ་བཏགས་ཏེ་
བརྗོད་པས་རབ་རྟོག་གི་རྒྱན་དང་། འཛིན་མ་རུས་པའི་གོས་དཀར་ཅན། །བར་བར་ཁྲག་གི་སྟེང་
ཀ་འཁྱིལ། །ལ་ལར་ཁྲག་རྒྱུན་དྲོན་མོ་འབབ། །རྒྱུ་མའི་དོ་ཤལ་ཅན་དེ་དག །མཆེ་བ་རིང་བོས་
ནུ་མ་གཉིས། །འདྲལ་དོགས་མགྲིན་པ་འདེགས་ཤིང་རྒོད། །དྲག་ཤུལ་སྤྱོད་པའི་ས་དེ་ཡིས། །
གཤིན་རྗེའི་གྲོང་ལ་བག་ཡོད་སྦྱིན། ཞེས་འཇིགས་ཤིང་སྐྱི་གཡའ་བར་བྱེད་པའི་སྲིན་པོའི་གྲོང་གི་
སྣོད་བཅུད་ཀྱི་བཀོད་པ་རེ་རེ་བཞིན་མི་སྡུག་པ་དང་དྲག་ཤུལ་སོགས་ཡིད་དུ་མི་འོངས་པའི་ཉམས་
དང་ལྡན་པར་ཀློག་མཁན་གྱི་མིག་ལམ་དུ་བསྟར་ཡོད་པས་ཉམས་ལྡན་གྱི་རྒྱན་དང་། རབ་ཏུ་གཉིད་
མྱོས་ཟིལ་བ་ནི། །ངོ་ཚའི་བསེར་བུས་བཅིངས་པ་ཉིད། །ཅེས་དང་། དེ་མཐོང་རྫི་མའི་སྲེད་ལྡན་
གྱིས། །རང་གི་དགའ་མ་འཁྱུད་པ་བརྗེད། །ལྟ་བུ་ནི་ལྷ་ཆེན་གྱིས་མགྲིན་བཅུར་འཆི་མེད་དངོས་
གྲུབ་སྟེར་མ་ཐུབ་པས་སྐྱེངས་པར་གྱུར་ཏེ། གདོང་ནས་དངུལ་ཆུ་འབབ་པའི་ཚུལ་དེ་ཉིད་གཉིད་
མྱོས་ཟིལ་བ་སོགས་སེམས་ལྡན་གྱི་ཁྱད་ཆོས་གཉིད་ལོག་པ་སེམས་མེད་ཟིལ་བ་ལ་སྦྱར་བ་དང་།
སི་ཏཱ་ཞེས་པའི་མཛེས་མ་དེ་མཐོང་བའི་ཚེ་མིག་འབྱེད་འཛུམ་མེད་པར་རྫི་མ་རྣམས་ཀྱང་གཡོ་མེད་
དུ་གནས་པའི་ངང་ཚུལ་དེ་ཉིད། རྫི་མའི་སྲེད་ལྡན་སོགས་སེམས་ལྡན་གྱི་ཁྱད་ཆོས་ཆགས་སྲེད་
དང་ལྡན་པ་སེམས་མེད་རྫི་མ་ལ་འཇིག་རྟེན་ལུགས་ཀྱི་རྗེས་སུ་འབྲངས་ནས་བཀོད་པས་ཏིང་འཛིན་
རྒྱན་གྱིས་སྨྲས་འདུག་ཅིང་། 《མེ་ལོང་མ》རང་ངོས་ཀྱི་ཚད་གཞིའི་སྟེང་ནས་བཤད་ན་རྒྱན་དེ་དག་
རེ་རེ་བཞིན་《རཱ་མ་ཎའི་གཏམ》རྒྱུད་སྙན་རྩོམ་བཟང་བོར་འགྲུབ་བྱེད་ཀྱི་མཚོན་ཐབས་ལེགས་ཤོས་
སུ་གཏོགས་པ་ཡིན། ད་དུང་དཔེ་གཟུགས་དང་སྒྲ་རྒྱན་སོགས་ཐུན་མོང་བའི་རྒྱན་སྣ་ཚོགས་ཀྱིས་
སྤྲས་པའང་ཤིན་ཏུ་མང་མོད། ཡིག་ཚོགས་ལ་འཇིགས་ནས་རེ་རེ་བཞིན་འདིར་དཔེ་རུ་མ་བཀོད་
ཀྱང་དེའི་སྐོར་ནས་ཅུང་ཙམ་གླེང་ན། རང་རེའི་སྲོལ་རྒྱུན་སྙན་ངག་པ་ཚོས་བརྩམས་ཆོས་
ས་ཀྱི་ཁྲོད་
དུ་གོང་གསལ་གྱི་རྒྱན་དེ་དག་བཀོད་སྤྱོད་ཆེས་ཆེར་བྱེད་མོད་ཀྱང་། ཁོ་བོས་ནི་དཔེ་འགོད་དང་
འུད་བརྗོད་རྐྱང་རྐྱང་བྱེད་པ་དེ་ཉིད་སྙན་ངག་གི་མཚོན་ཐབས་ལེགས་ཤོས་ཤིག་ཏུ་ཁས་ལེན་མི་
ནུས་ཏེ། དཔེར་ན། ང་ཚོས་བུད་མེད་མཛེས་མ་ཞིག་གི་སྣང་བརྙན་བརྗོད་པའི་སྐབས་ནམ་མཁའི་
262



གངས་ལྗོངས་ཤེས་རིག་ནོར་བུའི་སློབ་གླིང་།
ལྷ་མོ་དང་པད་མའི་མེ་ཏོག་ལྟ་བུར་མཛེས་ཞེས་དཔེ་ཡི་ལམ་ནས་སྨྲས་ཚེ་ཀློག་མཁན་ལ་སྒྱུ་རྩལ་གྱི་
བདེན་སྣང་སྟེར་མི་ཐུབ་པས། ལྷ་མོ་དང་པད་མ་མཐོང་མ་མྱོང་མཁན་ཞིག་གིས་ཕྱིར་ལྷ་མོ་དང་པད་
མ་ཞེས་པ་ཇི་འདྲ་ཞིག་ཡིན་ནམ་ཞེས་དྲིས་ན། སྙན་ངག་མཁན་པོས་ཡང་བསྐྱར་འགྲེལ་རྩོམ་དགོས་
པ་ལས་ཐབས་གཞན་མེད་པ་ཆགས་ཚེ་ཇི་འདྲའི་དཀའ་ཚགས་ཆེ་ཨང་། དེར་མ་ཟད་ད་དུང་མཚོན་
ཐབས་དེ་དག་གནའ་ནས་ད་ལྟའི་བར་བཀོལ་སྤྱོད་བྱས་དྲགས་པས་རྙིང་བར་གྱུར་འདུག་ཅིང་སྒྱུ་རྩལ་
གྱི་མཛེས་ཉམས་ཀྱིས་སྟོངས་པའི་སྤྱིར་བཏང་གི་སྐད་ཆ་ལྟ་བུ་ཞིག་ལས་མ་འདས། དེ་བས། བུད་
མེད་ཀྱི་མཛེས་པའི་ཆ་དེ་བུད་མེད་རང་སྟེང་ན་ཡོད་པས་ཁྱད་གཞི་དང་ཁྱད་ཆོས་གཉིས་ལྷན་དུ་སྦྱར་
ཏེ་དམར་ཆུང་གི་མཆུ་སྒྲོས། གནག་སྣུམ་གྱི་སྐྲ་ལོ། དཀར་འཇམ་གྱི་འོ་འཛིན། མཁྲང་ཟླུམ་གྱི་
བརླ་ཤ ཞེས་དེའི་མཛེས་སྡུག་གི་ཆ་ཤས་རྣམས་རེ་རེ་བཞིན་བགྲངས་ནས་སྒྱུ་རྩལ་རབ་འབྱམས་
མ། དཀར་མཛེས་དྲོད་འཇམ་གྱི་བུ་མོ་ལྟ་བུར་བསྔགས་ཚེ། དཀའ་ཚེགས་མེད་པར་ཀློག་མཁན་ལ་
དངོས་སུ་མཐོང་བ་ལྟ་བུའི་སྒྱུ་རྩལ་གྱི་བདེན་སྣང་སྟེར་ཐུབ་ཅིང་། ཐ་སྙད་རེ་རེར་སྐད་ཆའི་སྒྱུ་རྩལ་
གྱི་ཉིང་བཅུད་དུ་གྱུར་བའི་སྙན་ངག་གི་བྲོ་བ་ལྡན་ན། བརྗོད་དོན་གྱི་ངོ་བོར་དོན་དངོས་དང་གསོན་
ཉམས་ཀྱི་རང་བཞིན་ལྡན་པས་དོན་གྱི་རོ་ཉམས་ཀྱང་ཕུན་སུམ་ཚོགས་པོ་ཐོན་ཐུབ་པ་ཡིན། དེ་ཡང་
《ཚངས་སྲས་བཞད་སྒྲ》ལས། སྙན་ངག་གི་རྒྱན་ཞེས་བྱ་བ་ནི། དཔེར་ན། བུད་མེད་གཞོན་ནུ་མ་
ཞིག་མགྲོན་དུ་ཆས་པ་ན། ལུས་མཛེས་བྱེད་ཀྱི་རྒྱན་སྣ་ཚོགས་ཀྱིས་བརྒྱན་ཏེ། གཞན་ཡིད་འཕྲོག་
པར་བྱེད་པའི་སྒེག་མཛེས་རྨད་དུ་བྱུང་བའི་ཉམས་འདོན་པ་ལྟ་བུ། ཟེར་བ་ནི་མི་འཐད་དེ། སྤྱིར་
གོས་དང་རྒྱན་གྱི་བྱེད་ལས་དངོས་ནི་མིའི་ལུས་སྟེང་གི་མི་མཛེས་བའི་གནས་རྣམས་སྒྲིབ་པར་བྱེད་
དགོས་པ་དེ་ཡིན་པས་རྒྱལ་བོ་ལང་ཚོས་དྲེགས་གྱུར་ཀྱང༌། རྒྱན་མེད་པ་ནི་སྐྱེ་བོས་གླེང་། །ཞེས་
པ་ལྟར་ལགས་མོད། འདིར་སྙན་ངག་གི་བརྗོད་བྱ་དང་རྒྱ་ལ་བོ་གཅེར་རྒྱན་ཕྱུང་བ་གཉིས་གཏན་
ནས་མི་འདྲ་སྟེ། དེའི་བརྗོད་བྱ་ཡོད་ཚད་མི་གཅེར་བུ་བཞིན་མཐོང་མི་བཟོད་པ་ཞིག་མིན་པས་ངེས་
པར་དུ་རྒྱན་གྱི་སྒྲིབ་དགོས་དོན་མེད་ཅིང་། བུད་མེད་ལྟ་བུ་ལ་ཆ་བཞག་ནས་བཤད་ནའང་ལུས་
ཀྱིས་ཐེག་མིན་ལ་མི་བལྟ་བར་རྒྱན་སྣ་ཚོགས་ཏེ། གསེར་དངུལ་ཟངས་ལྕགས་དང་། གཡུ་བྱུར་
དང་རྡོའི་རིགས་སྣ་ཚོགས། གཅན་གཟན་གྱི་ཀོ་ལྤགས་མང་བོས་མགོ་མཇུག་མེད་པར་བརྒྱན་ནས་
ཁྲོམ་དུ་ཞུགས་ཚེ། གཞན་ཡིད་འཕྲོག་པར་བྱེད་པའི་སྒེག་མཛེས་རྨད་དུ་བྱུང་བའི་ཉམས་འདོན་རྒྱུ་
263



དཔྱད་རྩོམ་གཅེས་བཏུས།
ཕར་ཞོག །རང་གཞན་ལྟད་མོ་བ་མང་བོས་ཀླ་ཀློ་དང་དུད་འགྲོ་ཟོག་གི་ཆ་བྱད་རེད་ཅེས་འཕྱ་སྨོད་
དང་དམའ་འབེབས་བྱེད་བཞིན་ཡོད་པ་ད་ལྟའི་ཤོམ་སྟོན་གྱི་བརྙན་འཕྲིན་དག་ལ་བལྟས་ན་ཤེས་ཐུབ་
པས། སྙན་ངག་ལའང་ཐལ་ཆེ་དྲགས་པའི་རྒྱན་མང་བོ་སྤྲས་པར་མི་རིགས། དེས་ན་སྙན་ངག་བུ་
མོའི་མཛེས་ཞལ་ལ་རྒྱན་གྱི་སྐག་ཚོས་ཚོད་མེད་དུ་བྱུགས་ཚེ་སྦྱར་བྱུང་གི་མཛེས་སྡུག་རྫུན་མ་ཞིག་
ལས་ལྷན་སྐྱེས་དྭངས་གཙང་གི་བདེན་ཞལ་དངོས་མཇལ་མི་ཐུབ་པ་ཀུན་གྱིས་མཁྱེན་པར་མཛོ་
ཅིག །
ད་དུང་《མེ་ལོང་མ》ལས། །དགའ་མ་ཁྱོད་ཀྱི་ནུ་མ་དང་། །དཔྱི་ཡི་བར་ན་སྐེད་པ་ནི། །ཡོད་
དམ་མེད་ཅེས་བདག་གི་ནི། །ཐེ་ཚོམ་ད་དུང་བཟློག་མ་གྱུར། །ཞེས་འཁྱོག་བརྗོད་ཀྱི་རྒྱན་སྣ་ཚོགས་
དཔེ་བརྗོད་དང་བཅས་གཏན་འབེབས་བྱས་ཤིང་མཁས་པ་རྣམས་ཀྱང་དེར་དགོངས་པ་བཅོལ་ཏེ་སྐྱེ་
རྒུའི་རིག་སྔགས་མཁན་དེ་དག །སི་ཏཱའི་མིང་གི་བཟླས་བརྗོད་ཀྱིས། །འགྲམ་པ་རུས་པའི་འཕྲུལ་
འཁོར་ནི། །དྲལ་བ་ནུ་མའི་ངོས་སུ་འཕྱང་། །ལྟ་བུའི་ཧ་ཅང་ཐལ་ཆེ་དྲགས་པའི་འཁྱོག་བརྗོད་རྐྱང་
རྐྱང་གི་ལམ་ནས་སྙན་ངག་འབྲི་རྒྱུར་སྙུག་རྩེ་གཞོལ་ཏེ་བརྗོད་བྱའི་སྣང་བརྙན་གྱི་རང་བཞིན་ལས་
ཆེས་ཆེར་རིང་དུ་བརྒལ་བའི་འུད་བརྗོད་ཚད་མེད་བྱས་པས། ཀློག་མཁན་གྱི་སྤྲོ་སྣང་འདྲེན་པའི་སྒྱུ་
རྩལ་གྱི་བདེན་སྣང་སྟེར་གྱི་ཕར་ཞོག །དེ་ལས་ལྡོག་སྟེ་བསྟོད་ཡུལ་དང་མི་འཚམ་པའི་བསྟོད་པ་བྱེད་
སྟངས་དེས་འུབ་ཤོབ་དང་བཅོས་བརྫུན་གྱི་སྣང་བ་རྒྱུན་མར་སྟེར་བར་བྱེད། དཔྱད་བརྗོད་པ་ལ་
ལས། འཁྱོག་པོར་མ་བརྗོད་ན་དངོས་པོ་རྣམས་གྱི་གསོན་ཉམས་ལྡན་པའི་ཆོས་དེ་སྟོན་དཀའ་ཟེར་
བའང་ཤིན་དུ་མི་འཐད་དེ། དེ་ལྟ་ན་ང་ཚོས་འཇིག་རྟེན་འདིར་དྲང་པོའི་བདེན་གཏམ་སྨྲས་པའི་དགོས་
པ་མེད་ཅིང་། རང་བཞིན་བརྗོད་པ་སོགས་དྲང་བརྗོད་ཀྱི་རྒྱན་མཐའ་དག་དང་ཇི་བཞིན་བརྗོད་པའི་
རྩོམ་ཡིག །དངོས་ཡོད་རང་ལུགས་ཀྱི་བརྩམས་སྒྲུང་། གསལ་བཤད་རྩོམ་ཡིག གསར་འགྱུར་
རྩོམ་རིག་སོགས་ཀྱིས་དངོས་པོ་རྣམས་ཀྱི་གསོན་ཉམས་ལྡན་པའི་ཁྱད་ཆོས་སྟོན་མི་ཐུབ་པར་ཐལ་
ལོ། །
འདིར་སྔོན་ཆད་ཀྱི་མཁས་པ་མང་བོས《རཱ་མ་ཎའི་གཏམ་རྒྱུད》སྲོལ་རྒྱུན་གྱི་སྒྱུ་རྩལ་བརྩམས་
ཆོས་ལེགས་ཤོས་སུ་ངོས་འཛིན་དོན་ཡང་ཕལ་
ཡང་ཕལ་ཆེར་དེ་ཉིད་འཁྱོག་བརྗོད་ཀྱི་རྒྱན་སྣ་ཚོགས་ཀྱིས་
བཅིངས་བས་ཡིན་ཞིང་། སྐབས་དེའི་མཁས་པ་ཚོར་སྤྱི་ཚོགས་ཀྱི་ཁོར་ཡུག་དང་རིག་གནས་ཀྱི་
264



གངས་ལྗོངས་ཤེས་རིག་ནོར་བུའི་སློབ་གླིང་
ཁོར་ཡུག་སོགས་ཀྱི་དབང་གིས《མེ་ལོང་མའི》ཤུགས་རྐྱེན་ཐེབས་དྲགས་ཏེ་སྙན་རྩོམ་ཁྲོད་དེའི་
དངོས་བསྟན་གྱི་འཁྱོག་བརྗོད་ཀྱི་རྒྱན་དག་རྒྱུག་ཆེ་ལ། དྲང་ལས་འཁྱོག་བརྗོད་ཀྱི་རྒྱན་སྙན་ངག་གི་
མཚོན་ཐབས་ལེགས་ཤོས་སུ་ངོས་འཛིན་མཁན་མང་། དེའང་སྐབས་དེ་ཤེད་དུ་རང་རེའི་སྙན་ངག་
པ་ཚོའི་ཁྲོད་དུ་འགྲན་རྩོད་ཀྱི་མཐོ་རླབས་འཕྱུར་དང་འཕྱུར་བཞིན་ཡོད་ཅིང་། ལྟོས་འཇོག་གི་བཤད་
ན་བརྩམས་ཆོས་རྣམས་སྔོན་ཆད་ཀྱི་གླུ་དང་མགུར་གྱི་རྣམ་པ་ལས་བརྗོད་བྱ་དང་སྒྱུ་རྩལ་གྱི་ཕྱོགས་
གང་ཐད་ནས་འཕོའགྱུར་ཆེན་པོ་བྱུང་སྟེ། འཁྱོག་བརྗོད་ཀྱི་རྒྱན་བཀོལ་སྤྱོད་བྱེད་མཁན་ཇེ་མང་ནས་
ཇེ་མང་དུ་སོང་ཞིང་ཕྱིས་སུ་སྙུག་ཐོགས་པ་ཕལ་ཆེར་ལ་རྒྱུན་འབྱམས་སུ་སོང་བ་ཞིག་ཡིན་པས།
དེ་ནི་ས་པཎ་གྱི《རོལ་མོའི་བསྟན་བཅོས》ལས་སྔོན་ཆད་གཞན་གྱི་ཡིད་ལ་མ་ཤར་བ། །འདི་འདྲ་
གང་གི་ཤེས་དེ་བློ་གྲོས་ལྡན། རྒན་པོ་རྣམས་ཀྱིས་ཡང་ཡང་རྣམ་དཔྱད་པའི། དོན་དེ་རྟོགས་ཀྱང་དེ་
ལ་ངོ་མཚར་མེད། །ཅེས་གསུངས་པ་ལས་མ་འདས། དེས་ན་ང་ཚོས་ཀྱང་སྔོན་ཆད་ཀྱི་བརྗོད་བྱའི་
དངོས་བོ་དང་རང་བཞིན་ལས་བར་བརྒལ་བའི་འཁྱོག་བརྗོད་ཀྱི་བསྟོད་པ་རྩོམ་སྟངས་འདི་རྐྱང་རྐྱང་
ལ་ཤི་འཐམ་རོ་འཐམ་བྱས་ནས་མི་འདུག་པར་ཡུལ་ལྗོངས་མཉམ་བསྲེས་དང་ཚོར་འདུ་བརྗེ་སྤོར་
ལྟ་བུའི་སྒྱུ་རྩལ་མཚོན་ཐབས་གསར་བ་སྤྱད་དེ་བརྗོད་བྱའི་སྣང་བརྙན་གྱི་བདེན་དངོས་རང་བཞིན་
གཏིང་ཟབ་ཏུ་མཚོན་ཐུབ་པར་གཞོལ་རྒྱུ་ནི་ཤིན་ཏུ་གལ་ཆེའོ། །
མདོར་ན། ད་ལྟའི་རྩོམ་པ་བོ་རྣམས་ཀྱིས་བོད་མི་རིགས་ཀྱི་མཛེས་དཔྱོད་སེམས་ཁམས་དང་
རིག་གནས་སེམས་ཁམས། ཆོས་ལུགས་དང་ཡུལ་སྲོལ་གོམ་གཤིས་སོགས་དང་མཐུན་པར་མི་
རིགས་ཀྱི་ཁྱད་ཆོས་ལྡན་པའི་ལམ་ནས་སྲོལ་རྒྱུན་སྙན་ངག་གི་ལུས་སྣ་མང་དུ་སྤེལ་ཞིང་སྲོག་གི་
རིན་ཐང་མཐོ་ཤོས་སུ་བསྙེགས་ཏེ་སྒྱུ་རྩལ་གྱི་མཚོན་ཐབས་སྣ་ཚོགས་གསར་གཏོད་བྱེད་པ་དང་།
དཔྱད་བརྗོད་པ་དག་གིས་འདིའི་ཐད་ལ་ཞིབ་འཇུག་དང་བགྲོ་གློང་བྱས་ནས་ཁ་ཕྱོགས་གསར་བ་
བསྙེག་པའི་རིག་པའི་གཞུང་ལུགས་གསར་བསྐྲུན་བྱེད་རྒྱུ་བཅས་ནི་རང་རེའི་སྲོལ་རྒྱུན་སྙན་ངག་
རྒྱུན་འཛིན་དང་འཕེལ་རྒྱས་སུ་གཏོང་བའི་ཐབས་ལམ་གྱི་གནད་དམ་པའོ། །
གསུམ་པ། མཇུག་དོན།
ད་ལྟ་སྙན་ངག་གསར་རྙིང་གཉིས་དང་ལྟ་བ་གསར་རྙིང་གཉིས་ཀྱི་འགལ་ཐབས་ཁྲོད་ན་གཟུ་
265



དཔྱད་རྩོམ་གཅེས་བཏུས།
བོར་གནས་པའི་བདེན་དོན་གླེང་མཁན་དཀོན་ཞིང་
། ལྷག་པར་དུ་རང་ཚུགས་མི་བརྟན་པའི་གཡམ་
རྒྱུག་མཁན་མང་དྲགས་པས། ང་ཚོའི་སྙན་ངག་གི་ཁོར་ཡུག་འདི་ཉིད་ཁ་རལ་སྣ་རལ་ཞིག་པའི་
འཐབ་ར་ལྟ་བུར་གྱུར་འདུག དུས་རབས་གསར་བ་ཞིག་གི་སྒོ་གླེགས་མར་ཕྱེ་བ་དང་བསྟུན་ཏེ་སྐུ་གུ་
ཐོགས་མཁན་མང་བོ་ཞིག་རྩོམ་རིག་གི་གཡུལ་སར་ཧོལ་རྒྱུག་བྱེད་ཀྱིན་ཡོད་མོད། ཆབ་སྲིད་དང་
དམག་དོན་ལྟ་བུའི་སྒྱུ་རྩལ་དང་རིགས་པའི་གཞུང་ལུགས་ཀྱི་ཕྱོགས་ལ་བློ་སྦྱོང་ཞན་པས་རང་དགར་
ཀུ་ཅོ་སྒྲོག་པ་ཙམ་དུ་ཟད། འདི་ལྟ་བུའི་ཁ་ཚ་དགོས་གཏུགས་ཀྱི་དུས་སྐབས་སུ་དམག་སྤྱི་ལྟ་བུའི་
སྙན་ངག་གི་མཁན་པོ་ཚོའང་ངེས་འབྱུང་གི་མལ་སར་ལྷུང་བའམ། ཡན་ན་རྒྱུ་ནོར་གྱི་ཟིལ་ཤུགས་
ཀྱིས་བསླུས་པའི་སྒྱུ་རྩལ་གྱི་ངོ་ལོག་པར་གྱུར་འདུག་པས། འགྲུལ་བཞུད་ལ་ཕྱོགས་པའི་ལམ་འགྲོ་
བ་ང་ཚོའི་རྡོག་ཁྲེས་མང་བོ་ཞིག་ཁུར་ཏེ་རྐང་ཐང་དུ་རྒྱལ་ཁམས་འགྲིམ་རྒྱུ་ནི་ཇི་འདྲིའི་དཀའ་ཨང་།
འོན་ཀྱང་འགྲུལ་བཞུད་པ་ཞིག་གི་སྐྱེ་བ་བླངས་ཕྱིན་དཀའ་ཚེགས་དང་ངལ་དུབ། འགག་འཕྲང་དང་
བསླུ་བྲིད་ཡོད་ཚད་རྨེག་མེད་དུ་བཏང་སྟེ་གཞར་ཡང་མདུན་དུ་བསྐྱོད་རྒྱུ་ནི། རང་ཉིད་ཀྱིས་བདམས་
པའི་ཁ་ཕྱོགས་དངོས་དང་བཟློག་མེད་ཀྱི་འོས་འགན་ཡིན། དེ་བས། འདིར་བདག་གིས་རང་ཉིད་
འཁྱར་འཁྱོར་ངང་མདུན་སྐྱོད་བྱས་པའི་གོ་རིམ་ཁྲོད་ནས་ཁོར་ཡུག་གི་སྣང་ཚུལ་ཁ་ཤས་རྒྱབ་ཏུ་དོར་
ཏེ་སྲོལ་རྒྱུན་སྙན་ངག་ལ་གསང་མྱུལ་ཡང་ཡང་བྱས་ཤིང་
། དེ་ལས་རྙེད་པའི་བསམ་གཞིག་རིགས་
ཤིག་གི་ཁ་དོག་འདི་ལྟར་རྩོམ་རིག་གི་གར་སྟེགས་སྟེང་འཛེམ་མེད་ངང་འགྲེམ་སྟོན་བྱས་པ་ཡིན་
པས། སྐྱོན་གྱི་ཕུང་བོ་འབའ་ཞིག་ཏུ་མཐོང་ཚེ་ཤེས་ནས་སྨྲ་བ་དག་ལ་དགག་བཞག་སྤྲོ་བའི་རེ་བ་ཞུ་
རྒྱུ་དང་། ལེགས་པའི་ཆ་ཅུང་ཙམ་ཡོད་ནའང་རང་རེའི་རྩོམ་རིག་འདི་ཉིད་མི་རིགས་བར་གཟི་བརྗིད་
ངང་འཛམ་གླིང་རྩོམ་སྟེགས་སུ་བསླེབ་ཐུབ་པའི་རྒྱུར་བསྔོའོ། །
རྩོམ་པ་བོ། | བླ་ནག་པ་སྐལ་ལྡན་རྒྱ་མཚོ། 《གཟི་མིག་གསུམ་པ)
སྐབས་ལྔ་བའི་མཐར་ཕྱིན་སློབ་མ། ༼རྩོམ་འདི་ནི་༢༠༠༣ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་གངས་ལྗོངས་ཤེས་རིག་དར་སྤེལ་སློབ་གླིང་དུ་དགེ་རྒན་གྱི་བྱ་བ་སྒྲུབ་ཞོར་བོད་རིག་པར་ཉམས་ཞིབ་བྱེད་བཞིན་ཡོད།
266



གངས་ལྗོངས་ཤེས་རིག་ནོར་བུའི་སློབ་གླིང་།
ཐུ་བྷོད་སྙན་ངག་གི་བྱུང་འཕེལ་དང་སྙན་ངག་མེ་ལོང་མའི་གཞུང་དོན་རོབ་
ཙམ་གླེང་བ་བཤེས་གཉེན་མཁས་པའི་ཞལ་ལུང་།
འབའ་སྣང་གྲོལ།
(འབལཱ་རྫོང )
【ནང་དོན་གནད་བསྡུས】དཔྱད་རྩོམ་འདིའི་ནང་དུ་བོད་ཀྱི་སྙན་ངག་བྱུང་ཚུལ་ལ་ངག་ཐོག་གི་སྙན་ངག་དང་། ཡིག་
ཐོག་གི་སྙན་ངག གཞུང་ཐོག་གི་སྙན་ངག་བཅས་རྣམ་པ་མི་འདྲ་བའི་འཕེལ་རིམ་གསུམ་དུ་བགོས་ཏེ་དཔྱད་འཇོག་དང་། སྙན་
གཞུང་མེ་ལོང་མའི་ལུགས་ཀྱི་སྙན་ངག་གི་གོ་དོན་དང་ལུས་སྲོག་རྒྱན་གསུམ་ལ་དབྱེ་ཞིབ་དང་འགྲེལ་བཤད་བྱས་པ་བརྒྱུད་
ནས་རང་གི་ལྟ་ཚུལ་བཏོན་ཡོད།
【བརྡ་ཆད་གཙོ་བོ】ངག་ཐོག་སྙན་ངག ཡིག་ཐོག་སྙན་ངག གཞུང་ཐོག་སྙན་ངག བྱུང་འཕེལ། སྙན་ངག གོ་དོན།
ལུས། སྲོག རྒྱུན།
དང་བོ། སྙན་ངག་གི་བྱུང་བ།
ང་ཚོས་ཐུ་བྷོད་སྙན་ངག་གི་བྱུང་འཕེལ་ལ་ཐུགས་གཞིག་ཟབ་མོས་ཕྱིར་མིག་ཅིག་གནང་
ཚེ་ལོ་རྒྱུས་མི་འདྲ་བའི་དཀྱོག་མཚམས་ཆེན་པོ་གསུམ་གྱི་རྒྱབ་ལྗོངས་འོག་ད་གཟོད་འུ་བུ་ཚོའི་
མིག་མདུན་དུ་ལྷགས་པའི་ད་ལྟའི་ཅུང་འཐུས་སྒོ་ཚང་བའི་སྙན་ངག་གི་རྣམ་པ་འདིར་གྲུབ་ཅིང་། ང་
ཚོའི་སྒེར་ཚུག་གི་རྣམ་པ་མངོན་མཐོ་བའི་བསམ་བློའི་ཉིང་ཁུ་དེ་ཡང་སྙན་ངག་གི་རུས་རྐང་ལ་འོས་
མཚམས་ཀྱིས་སིམ་ཐུབ་ཡོད་པ་རེད། དེ་ལྟ་ནའང་ཁ་ཅིག་གིས་བོད་ཀྱི་སྙན་ངག་ནི་མེ་ལོང་མ་ཁོ་
ན་ཡིན་པར་འདོད་པ་དང་། ལ་ལས་ཤོག་ངོས་སུ་ཕབས་པའི་སྣག་རིས་ཀྱི་སྒྱུ་རྩལ་འབའ་ཞིག་ཏུ་
267



དཔྱད་རྩོམ་གཅེས་བཏུས།
བསམ་པ་དང་། ཡང་འགའ་ཞིག་གིས་ནི་གདོད་མའི་དུས་ཀྱི་ངག་གི་འཁྲོལ་སྟངས་ཁོ་ན་ལས་འཕེལ་
རྒྱས་བྱུང་བར་གླེང་བ་སོགས་རང་རང་གི་ཞེ་འདོད་མང་དག་ཅིག་མཐོང་མོད། ཕྲན་ཆུང་ཁོ་བོས་དེ་
འདྲ་ཞིག་མིན་པར་འདོད་དེ། དང་བོ་ལྟར་ན་ང་ཚོའི་སྙན་ངག་འདི་གཡར་རྐུས་གང་རུང་ཞིག་ཏུ་སོང་
བས་ང་ཚོའི་བརྡ་དོན་རང་དབང་བའི་སྒྲིག་ཚུལ་དེ་མིན་པར་ཁས་ལེན་དགོས་ལ། གཉིས་པ་ལྟར་
ན་བོད་ལ་ཡི་གེ་མ་དར་བའི་སྔོན་གྱི་སྙན་ངག་གི་རོ་བྲོ་ཕུན་སུམ་ཚོགས་པའི་གདོད་མའི་མི་རྣམས་
ཀྱི་སེམས་དོན་སྟོན་པའི་གཞས་སོགས་སྙན་ངག་མ་ཡིན་པར་གྲུབ་ཅིང་། གསུམ་པ་ལྟར་ན་མེ་ལོང་
མའི་རྩོམ་ལུས་ཀྱིས་བཅིངས་པ་དག་ནི་སྙན་ངག་ཡིན་པར་ཁེགས་པའོ། །རྒྱུ་མཚན་དེ་བས་ན་ཁོ་
བོས་རྣམ་པ་ཀུན་ཏུ་འདི་ལྟར་སྨྲ་བར་འདོད་དེ། བོད་བཙན་པོ་སྔོན་གྱི་དུས་དར་བའི་ངག་ཐོག་སྙན་
ངག་གིས་ཐུ་བྷོད་སྙན་ངག་གི་གཞི་ཐོག་མ་བཏིངས་པ་ནི་འཕེལ་རིམ་དང་བོ་དང་། བོད་ཀྱི་རྒྱལ་
རབས་སོ་གསུམ་པ་ཆོས་རྒྱལ་སྲོང་བཙན་སྒམ་པོའི་རིང་ལ་བོད་ཡིག་གསར་གཏོད་མཛད་ནས་
ཡིག་ཐོག་སྙན་ངག་གི་སྲོལ་ཆེས་ཆེར་ཕྱེ་སྟེ་ཐུ་བྷོད་སྙན་ངག་གི་རྒྱུན་བསྲིངས་པ་ནི་འཕེལ་རིམ་
གཉིས་པ་དང་། ཤོང་སྟོན་རྡོ་རྗེ་རྒྱལ་མཚན་གྱིས་སྙན་ངག་མེ་ལོང་མ་བོད་སྐད་དུ་བསྒྱུར་བ་ལས་ཐུ་
བྷོད་སྙན་ངག་གཞུང་ལུགས་ཀྱི་རྣམ་པར་གྲུབ་པ་ནི་འཕེལ་རིམ་གསུམ་པ་ཡིན་ལ། དེས་ན་གཤམ་
དུ་འཕེལ་རིམ་མི་འདྲ་བ་གསུམ་རེ་རེ་བཞིན་ཅུང་གླེང་བར་བྱའོ། །
༡ དག་ཐོག་སྙན་ངག་གི་བྱུང་འཕེལ་གླེང་བ།
དེ་ཡང་བསྐལ་བ་ཐོག་མའི་དུས་སུ་རི་མཐོ་ས་གཙང་གི་ཡུལ་གྲུ་ཆེན་པོ་འདིར་མཐའ་མེད་
པའི་རྒྱ་མཚོའི་རླབས་ཕྲེང་གི་སྒྲ་དབྱངས་ཉི་འོད་ཀྱི་ལྡོག་འོད་ལས་བཞུར་བའི་ལོ་རྒྱུས་ལས་འགྲོ་བ་
མིའི་རིགས་ཀྱི་གྲིབ་མ་ཙམ་ཡང་མཐོང་དཀའ་བ་སྔོན་གསུངགི་ལོ་རྒྱུས་དེབ་ཐེར་དང་ཚན་རིག་པའི་
དཔྱད་འབྲས། ས་བབས་ཆགས་སྟངས་སོགས་གང་ལ་གཞིག་ནའང་བདེ་བླག་ཏུ་ངེས་ཤེས་འདྲོངས་
ཐུབ་སྟེ། དངོས་པོ་གང་ཡིན་ཡང་འཕོ་འགྱུར་ངེས་ཅན་ཞིག་གི་ཆོས་ཉིད་འོག་ནས་ད་གཟོད་མེད་པ་
ནས་ཡོད་པ་དང་། ཡོད་པ་ནས་འཕེལ་རྒྱས། འཕེལ་རྒྱས་ཀྱི་གོ་རིམ་བརྒྱུད་མཐར་སླར་ཡང་རྒུད་
268



གངས་ལྗོངས་ཤེས་རིག་ནོར་བུའི་སློབ་གླིང་
དུ་ཕྱོགས་པ་ནི་འདུས་བྱས་སམ་དངོས་པོ་ཀུན་གྱི་རང་བཞིན་ཉག་གཅིག་དང་ང་ཚོ་འགྲོ་བ་མིས་
ཤེས་རྟོགས་བྱུང་བའི་ཉམས་མྱོང་ཉིང་བསྡུས་རེད། དེ་བས་འགོས་ལོ་གཞོན་ནུ་དཔལ་གྱི་དེབ་ཐེར་
སྔོན་པ་ལས། བོད་འདི་བསྐལ་བ་ཆགས་པ་ནས་བྱུང་བར་བྱས་ནའང་ལུང་དང་རིག་པས་གནོད་པ་
མེད་ཅིང་། ཞེས་དང་། བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ་ལས། རང་བྱུང་ཁམས་ཀྱི་མཐོ་
སར་ཆགས་པའི་ཡུལ་ཁམས་འདི་ནི་གདོད་མའི་དུས་སུ་རྒྱ་མཚོའི་ངོས་ལས་ཐོག་མར་འབུར་དུ་
ཐོན་པའི་སྐམ་སའི་གླིང་ཡིན་དགོས། ཞེས་སོགས་ལ་གཞིག་ན་འགྲོ་བ་མི་སྔ་ཤས་ཀྱང་བོད་ཀྱི་ཡུལ་
འདིར་ཐོག་མར་བྱུང་བ་ཚད་མས་གྲུབ་པའི་ལོ་རྒྱུས་ཀྱི་རྡོ་རིང་དུ་ལགས་སོ། །དེས་ན་ཆོས་འབྱུང་
མཁས་པའི་དགའ་སྟོནལས། ཐུགས་རྗེའི་དབང་ཕྱུག་སྤྱན་རས་གཟིགས་དབང་དེས། །བོད་ཡུལ་
ཡི་དྭགས་དུད་འགྲོའི་འགྲོ་བ་ཀུན། །མི་ལུས་ཐོབ་ཏུ་རུང་བའི་དུས་གཟིགས་ནས། །པོ་ཏ་ལ་ཡི་རི་
ལ་གནས་པ་ཡི། །སྤྲེའུ་ཞིག་སྤྲུལ་ཡོངས་རྫོགས་དགེ་བསྙེན་བྱིན། །ཏིང་འཛིན་རྫུ་འཕྲུལ་ལྡན་པར་
བྱིན་རླབས་ནས། །ཁ་བ་ཅན་གྱི་ཡུལ་དུ་སྒོམ་དུ་བཏང་
། །བྱམས་དང་སྙིང་རྗེའི་བྱང་ཆུབ་སེམས་
སྐྱེད་སྦྱངས། །སྟོང་བ་ཉིད་ལ་མོས་པའི་སྦྱོང་པའི་ཚེ། །ལྷ་མོ་སྒྲོལ་མས་སྤྲུལ་བ་བྱས་པ་ཡི། །
བྲག་སྲིན་མོ་ཞིག་དེར་འོངས་ཆགས་པའི་བརྡ། །ཉིན་ཞག་འགའ་བྱས་སྤྲེའུའི་སེམས་མ་གཡོས། །
ཕྱི་ནས་མི་མོ་མཛེས་མར་ལུས་བསྒྱུར་ནས། །བདག་གི་ཁྱིམ་ཐབ་མཛོད་ཅེས་གསོལ་བ་བཏབ། །
ཅེས་སོགས་གསུངས་པར་ལྷ་སྒྲུང་གི་རྣམ་པ་ལྟ་བུ་ཞིག་ཏུ་མཐོང་ནའང་། ལོ་རྒྱུས་ཀྱི་དཔྱད་གཞི་
གལ་ཆེན་ཞིག་ཏུ་སྣང་སྟེ། ཚིགས་དུམ་འདིའི་ནང་ཏུ་ང་ཚོ་འགྲོ་བ་མིའི་རིགས་ཐོག་མར་ཇི་ལྟར་
བྱུང་བའི་ཐད་ལ་འགྲེལ་བཤད་ཅུང་འཐུས་ཚང་ཞིག་གནང་ཡོད་པས་སོ། །ཁོང་གིས་བཞེད་པ་ལྟར་
ན་བོད་ཀྱི་རིགས་རྒྱུད་ཀྱི་ཐོག་མའི་མཆེད་ཁུངས་ནི་སྤྲ་མི་ཡིན་པར་བསྟན་ཡོད་ལ། དེ་ཡང་འཛམ་
གླིང་ལོ་རྒྱུས་སྨྲ་བ་སྤྱིའི་འདོད་པའི་མིའི་ཐོག་མའི་ཆད་ཁུངས་ཀྱི་ལྟ་ཚུལ་ཡང་མཐུན་པ་རེད། ཨེན་
ཁེ་སིའི་རང་བྱུང་རྩོད་སྒྲུབ་རིག་པ་ལས། ང་ཚོས་དོན་སྙིང་ངེས་ཅན་ཞིག་གི་སྟེང་ནས་བཤད་ན་ངལ་
རྩོལ་མི་རང་ཉིད་གསར་བསྐྲུན་བྱས་པ་རེད་ཅེས་མི་ཤོད་ཀ་ཡིན་ཞེས་གསུངས་པ་དང་། མར་ཁེ་སི་
རང་ལུགས་བྱུང་རྗེས་སྒྱུ་རྩོམ་གྱི་ཐད་ལ་ངོས་འཛིན་གསར་བ་ཞིག་བྱུང་སྟེ། ཁོང་རྣམས་ཀྱིས་བཞེད་
ཚུལ་ལྟར་ན་རྩོམ་རིག་སྒྱུ་རྩལ་ནི་མིའི་རིགས་ཀྱི་སྤྱི་ཚོགས་ལག་ལེན་དང་ངལ་རྩོལ་ལས་བྱུང་བར་
269



དཔྱད་རྩོམ་གཅེས་བཏུས།
བཤད་ཡོད་ལ། དེས་ན་ཡ་ཐོག་གདོད་མའི་སྐབས་ཀྱི་སྤུ་མི་རྣམས་ཀྱང་ཐོག་རྒྱག་པ་དང་། ཤ་འོད་
རྒྱུག་པ། སྲོག་ཆགས་གཞན་གྱིས་འཚེ་བ།སྲོག་འཚོ་བའི་ཆེད་དུ་ཁ་ཟས་འཚོལ་བ། དགྲ་ལ་དོགས་
ཏེ་མཉམ་དུ་གནས་འཆའ་བ་སོགས་རང་བྱུང་ཁམས་ལ་འཐབ་རྩོད་ཡུན་རིང་བྱས་མཐར་ཁོ་ཚོའི་
གཟུགས་ཕུང་གི་གྲུབ་ཆ་སོ་སོ་དང་སེམས་ཁམས་ལ་འགྱུར་ལྡོག་བྱུང་སྟེ། སྤུ་མི་རྣམས་ཕན་ཚུན་
བར་ལ་བརྩེ་དུང་ཆགས་པ་དང་། ཤིང་ཏོག་བཏུ་བའི་དགོས་མཁོར་ཡར་འགྲེང་བ་དང་། ལོ་མ་གོས་
སུ་གྱོན་པ་སོགས་ཕྲ་ཕུང་གི་འཕེལ་རྒྱས་དང་བསྟུན་ཏེ་སྡང་བ་དང་བརྩེ་བ་སོགས་ནང་གི་ཚོར་འདུ་
ཕྲ་རགས་དྲག་ཏུ་གཡོས་པས་ངག་ནས་དབང་མེད་དུ་ཨ་ཞེས་སྒྲ་ཤོར་ཞིང་། ཨའི་གདངས་དེ་ནི་ངག་
ཐོག་སྙན་ངག་གི་ས་བོན་ཐོག་མ་ཡིན་པར་མ་ཟད་མིའི་རིགས་ཀྱི་སྐད་ཆའི་ཉེར་ལེན་གྱི་ས་བོན་ཐོག་
མ་དེ་ཡང་ཡིན་ནོ། །སྐབས་དེའི་གདངས་དབྱངས་དེ་ནི་ལྕེ་མཆུ་ཕྲད་སྦྱོར་ལ་བརྟེན་ནས་བྱུང་བ་ཞིག་
མ་ཡིན་པར་ནང་སེམས་ཀྱི་འགྱུར་བ་རླུང་ཤུགས་ཀྱིས་དེད་པའི་དབྱངས་འགྲོས་རྐྱང་བ་ཞིག་རེད།
དེས་ན་འཇམ་དཔལ་མཚན་བརྗོད་ལས། ཨ་ནི་ཡིག་འབྲུ་ཀུན་གྱི་མཆོག ། ཅེས་སོགས་གསུངས་
པ་ལ་སྐབས་འདི་དང་འབྲེལ་བ་ཤིན་ཏུ་ཆེ་བར་མཁས་པ་ཁ་ཅིག་གླེང་ངོ་། །སྤྱིར་གདོད་མའི་ངག་དང་
ཞབས་བྲོ། རོལ་དབྱངས་གསུམ་གཞི་གཅིག་ཏུ་འབྲེལ་ནས་བྱུང་བར་འདོད་དེ། ཧན་རྒྱལ་རབས་
སྐབས་སུ་བྲིས་པའི་མོའི་ཧྲིའི་གླེང་གཞིའི་ནང་དུ། འདི་སྐད་ཅེས་བཀོད་ཡོད་དེ། སྙན་ངག་ཅེས་
བྱ་བ་ནི། བློ་ཡི་ཁྱབ་ཕྱོགས་ཤིག་སྟེ། སེམས་ལ་ངེས་པ་ནི་བློ་ཡིན་ལ། དེ་ངག་ལས་འཁྲོལ་བ་ནི་
སྙན་ངག་གོ། །དེ་ཡང་སེམས་གཡོས་པ་ལས་ངག་གྲུབ་པ་དང་། ངག་གི་བརྡ་ཇི་བཞིན་མ་འཕྲོད་
པས་སྨྲེ་ངག་ཐོན་ཞིང་། སྨྲེ་ངག་གིས་ཀྱང་བརྡ་མ་འཕྲོད་པས་གླུ་བྱུང་བ་དང་། གླུ་ཡིས་ཀྱང་མ་ནུས་
པས་སྟངས་སྟབས་བྱུང་བའོ། །ཞེས་བཤད་པ་ནི་ཤིན་ཏུ་མད་པའི་གཏམ་དུ་སྣང་ངོ༌། །དུས་ཡུན་
རིང་བོ་ཞིག་ལ་འདི་ལྟར་སྤུ་མི་རྣམས་རང་བྱུང་ཁམས་དང་འཐབ་རྩོད་ཀྱིས་འཚོ་བ་རོལ་བའི་འཕེལ་
འགྱུར་ཀྱི་ཆོས་ཉིད་དང་ཉམས་མྱོང་བསམ་བློ་ཕྱོགས་བསྡུས་བྱས་པར་བརྟེན། སྐབས་ཤིག་ན་རྣམ་
པ་གསར་བ་ཞིག་གི་ལམ་ནས་འཕེལ་རྒྱས་འགྲོ་འགོ་བརྩམས་ཤིང་། དེ་ཡང་ལྕེ་མཆུ་དང་བྱེད་རྩོལ་
ཕྲད་སྦྱོར་བྱུང་བ་ལས་དབྱངས་ཀྱི་འདེགས་འཇོག་མཐོ་དམའ་དང་། སྦོམ་ཕྲ། འཇམ་རྩུབ། རིང་
ཐུང་སོགས་ཅི་རིགས་སུ་གྱུར་ཏེ་དབྱངས་འགྲོས་རྐྱང་བ་ལ་བརྗོད་དོན་ཞུགས་པའི་དབུ་བསླངས་
270



གངས་ལྗོངས་ཤེས་རིག་ནོར་བུའི་སློབ་གླིང་།
ཤིང་། ངལ་རྩོལ་བྱེད་པའི་དགོས་མཁོ་དང་བསྟུན་ཏེ་རྡོ་དང་ཤིང་དུམ་སོགས་ཀྱིས་བཟོས་པའི་ལག་
ཆའི་རིགས་ཇི་སྙེད་ཅིག་བྱུང་ནས་ངལ་རྩོལ་གྱིས་རང་ཉིད་གསར་སྐྲུན་བྱེད་པའི་ལས་ལ་ཅི་ཡང་
འབད་པར་བྱས་སོ། །ཨུ་རུ་སུའི་མར་ཁེ་རང་ལུགས་པ་ཕུའི་ལེ་ཧན་ནོ་ཧྥུ་ཡིས། གདོད་མའི་ཚོ་
ཁག་ནང་ངལ་རྩོལ་གྱི་ལས་སྣ་མི་འདྲ་བ་རེ་གླུ་རེ་ཡོད་ལ། གླུའི་གདངས་མཚམས་ནི་ག་དུས་ཡིན་
རུང་དེ་འདྲའི་ངལ་རྩོལ་ལ་ཁྱད་པར་དུ་མངའ་བའི་ཐོན་སྐྱེད་བྱེད་སྟངས་ཀྱི་འགྲོས་དང་ཧ་ཅང་འཚམ་
ཞིང་རན། ཞེས་གསུངས་མྱོང་བ་ལྟར་གདོད་མའི་ངལ་རྩོལ་གྱི་འགུལ་སྟངས་དང་འཚམས་པར་གླུའི་
གདངས་ཀྱང་སྣ་ཚོགས་ཤིག་འཕེལ་རྒྱས་བྱུང་བར་མངོན་ཏེ། ཕོ་མོའི་སྣང་བ་མཚོན་པའི་གཞས་
དང་། རིག་པའི་སྒོ་འཕར་ཕྱེ་བའི་ལྡེའུ། སྐྱིད་སྡུག་མཉམ་གནས་བྱེད་པའི་བྲོ་ཚིག འཇིག་རྟེན་ལྟ་
བ་མཚོན་པའི་སྒྲུང་། རྒྱལ་བློན་ཕན་ཚུན་བར་ལ་བླངས་པའི་སྲིད་གྲོས་ཀྱི་མགུར་སོགས་སྙན་ངག་
གི་རྣམ་པ་ཅུང་ལྡན་པའི་ངག་རྩོམ་མང་དུ་བྱུང་ཡོད་དོ། །ཏུན་ཧོང་ཡིག་ཚང་སོགས་སུ་བོད་ཀྱི་རྒྱལ་
རབས་དགུ་བ་སྤུ་དེ་གུང་རྒྱལ་གྱི་རིང་གི་མགུར་བཀོད་ཡོད་ལ། ང་ཚོས་དེ་ལས་རྗེས་སུ་དཔོག་
པ་ནི་དེ་བས་ཀྱང་སྔ་ཤོས་སུ་ངག་ཐོག་རྩོམ་ཡིག་བྱུང་ཡོད་པ་དེའོ། །ད་དུང་གདོད་མའི་དུས་སུ་
བྱུང་བའི་སྲིད་པ་ཆགས་གླུ་དང་། ཨ་མཚར་མཚར་དགུ། ཨ་ཆགས་ཆགས་དགུསོགས་ནི་གདོད་
མའི་མི་རྣམས་ཀྱི་ཐུན་མོང་གི་བློ་གྲོས་ལས་བྱུང་བ་ཡིན་ལ། ཐུན་མོང་གིས་གསར་དུ་བསྐྲུན་པའི་
ངག་ཐོག་སྙན་ངག་ཀྱང་རེད། དེས་ན་གཤམ་དུ་དེ་དག་ལས་དཔེ་མཚོན་ཙམ་བཀོད་ན། དེ་ཡང་
སྲིད་པ་ཆགས་གླུ་ལས། དང་བོ་སྲིད་པ་ཆགས་དུས་སུ། །ས་གནམ་གཉིས་ཀ་འདྲེས་སྡོད་ཡོད། །
ས་གནམ་ཕྱེ་ནོ་ཁྱུང་ཆེན་རེད། །ཁྱུང་ཆེན་འགོ་ན་ཅི་ཞིག་ཡོད། །དང་བོ་སྲིད་པ་ཆགས་དུས་སུ། །
ཉིན་སྲིབ་གཉིས་ཀ་འདྲེས་ནས་ཡོད། །ཉིན་སྲིབ་ཕྱེ་ནོ་ཉི་མ་རེད། །ཉི་མའི་འགོ་ན་ཅི་ཞིག་ཡོད། །
ཅེས་གདོད་མའི་མི་རྣམས་ཀྱིས་རང་བྱུང་ཁམས་ལ་བཟུང་བའི་འདུ་ཤེས་ངག་གི་སྒྱུ་རྩལ་གྱི་ལམ་
ནས་མངོན་མཚོན་བྱས་ཡོད་དེ། ཁོང་རྣམ་པས་དང་བོ་གནམ་ས་གཉིས་དང་ཉིན་སྲིབ་གཉིས་འདྲེས་
དེ་བསྡད་ཡོད་པའི་ལྟ་ཚུལ་བཟུང་ཞིང་། རྗེས་སུ་ཅིའི་ཕྱིར་སོ་སོར་གྱེས་པའི་རྒྱུ་མཚན་བཙལ་བ་ན།
སྐབས་དེའི་མི་རྣམས་ཀྱིས་ཉི་མ་དང་ཁྱུང་ཆེན་ནི་མཐུ་ཆེན་ཞིག་ཏུ་བཟུང་ནས་དེ་གཉིས་ཀྱིས་སོ་
སོར་ཕྱེས་པ་རེད་ཅེས་བཤད་པ་བཞིན་ནོ། །ཡང་དེ་ཉིད་ལས། སྲིད་པའི་བ་ཆུང་བཤའ་དུས་སུ། །
27



དཔྱད་རྩོམ་གཅེས་བཏུས།
བ་མགོ་བཅད་ནས་གང་ལ་བཞག །བ་ཀོ་བཤུས་ནས་གང་ལ་བཏིང་། །བ་རྔ་བཅད་ནས་གང་ལ་
འཕངས། །ངས་མ་ཤེས་གླུ་བར་དྲིས་པ་ཡིན། །སྲིད་པའི་བུ་ཆུང་བཤའ་དུས་སུ། །བ་མགོ་བཅད་
ནས་ཐོད་ལ་བཞག །ཐོད་འབུར་འབུར་ཡིན་པ་དེའི་དོན་ཡིན། །བ་ཀོ་བཤུས་ནས་ཐང་ལ་བཏིང་། །
ཐང་བདེ་མོ་ཡིན་ནོ་དེའི་དོན་ཡིན། །བ་རྔ་བཅད་ནས་ཆུ་ལ་འཕངས། །ཆུ་རྔ་མ་རིང་ནོ་དེའི་དོན་
ཡིན། །ཞེས་ཐོད་འབུར་འབུར་ཡིན་པ་དང་། ཐང་བདེ་བདེ་ཡིན་པ། ཆུའི་རྒྱུན་རིང་བ་སོགས་ལ་
དཔྱད་པ་བཏང་ནས་རིམ་བཞིན་སྲིད་པའི་བ་ཆུང་བཤས་པའི་གཏམ་རྒྱུད་ལ་སྦྱར་ནས་སྐབས་དེའི་
བསམ་བློ་དང་འཚམ་པར་འགྲེལ་བཤད་བྱས་ཡོད་པ་ལྟ་བུ་རེད། གཞན་ཡང་ཨ་མཚར་མཚར་
དགུདང་ཨ་ཆགས་ཆགས་དགུ་སོགས་ལའང་དེ་མཚུངས་ཀྱིས་གདོད་མིའི་མི་རྣམས་ཀྱིས་འཇིག་
རྟེན་ཁམས་ལ་བཟུང་བའི་རང་གི་བསམ་བློའི་ལྟ་བ་མངོན་པར་མཚོན་པའི་འགྲེལ་བཤད་ཅི་རིགས་
ཤིག་རྒྱབ་ཡོད་མོད་ཡིག་ཚོགས་ལ་འཇིགས་ནས་ཞིབ་རྒྱས་མ་དྲངས་སོ། །འ་བ་ནི་ཉི་བས་ཉིད། །
བྱ་རོ་རོ་ན་མདུང་གི་རྩེ་རང་ནིག །ཡོས་རོ་རོ་ན་ལྷམ་གྱི་གོང་ན་ནིག །བརླའ་བརྡུངས། སྤུར་
བཏབ། འོབ་དེ་མེད་སྤུ་དེ་མྱེད། འདི་ནི་སྤུ་དེ་གོང་རྒྱལ་གྱི་རིང་བླངས་པའི་མགུར་གླུ་ཞིག་ཡིན་
ལ། ཡིག་ངོར་འཁོད་པའི་ཆེས་སྔ་ཤོས་ཀྱི་མགུར་གླུ་དེའང་ཡིན། ཚིག་རྐང་དྲུག་པོ་འདིའི་དོན་ནི་
འདི་ལྟར། ཚིག་རྐང་དང་བོ་ཞོ་བ་ནི་ཉི་བས་ཉིད” ཅེས་པ་འདིའི་ནང་དུ། གྲུ་གུམ་བཙན་པོ་ཁོང་མ་
མ་གྲོ་ཞ་མས་མཚན་དེ་ལྟ་བུ་ཞིག་བཏགས་པ་ལ་ཐུགས་མ་དགའ་བར་ལོ་ངམ་རྟ་རྫི་ང་འཐབ་སྟེ་ཀྲོང་
བ་དེ་སྤྱིར་བཙན་པོ་རང་ཉིད་ལན་པ་ཡིན་མོད་། འོན་ཀྱང་གཉེན་ཉེ་ཚན་ནང་དུའང་རང་གི་ཕ་ལ་སྙིང་
ཉེ་བ་དང་ཤ་ཚ་གཞན་མ་མཆིས་ན། ཨ་ཕ་ནི་ཉེ་བོ་ལས་ཀྱང་ཉེ་བོའི་དོན་དེ་བསྟན་པ་དང་། རྐང་བ་
གཉིས་པ་དང་གསུམ་པ་གཉིས་དཔེ་ཡིན་ཏེ། གོ་དོན་ནི། ལོ་ངམ་རྟ་རྫི་ཁྱོད་རང་ཚོད་མ་ཟིན་པར་
བཙན་པོ་བཀྲོངས་པ་དང་། སྲས་རྣམས་ས་མཐར་སྤྲུགས་པ་ལ་སོགས་པའི་ཚོད་མེད་ཀྱི་བྱ་བ་བྱས་
ན། བྱ་དང་ཡོས་བུ་གཉིས་ལུས་བོང་ཆེ་དྲགས་ཏེ་བྱ་མདུང་རྩེ་ནས་ཤི་བ་དང་། ཡོས་བུའི་པགས་
པ་ལྷམ་གྱི་ཡུ་བ་བྱེད་པའི་དཔེ་དང་མཚུངས་པར་ངེད་ཀྱི་ལག་ཏུ་སྲོག་འདོར་བར་འགྱུར་རོ་ཞེས་པའི་
དོན་ཡིན། ཚིག་རྐང་བཞི་བའི་བརླའ་བརྡུངས” ཞེས་པ་ནི། ཁྱི་སྤུ་ལ་དུག་བསྐུས་ཏེ་ལོ་ངམ་དུག་
གིས་བཀྲོངས་པ་དང་། བཙན་པོའི་དགྲ་ཤ་བླངས་པ་དེ་བསྟན་པ་ཡིན། ཚིག་རྐང་ལྔ་བའི་ “ སྤུར་
272



གངས་ལྗོངས་ཤེས་རིག་ནོར་བུའི་སློབ་གླིང་།
བཏབ” ཅེས་པ་ནི། བུ་ངར་ལས་སྐྱེས་ཀྱི་མི་མིག་བྱ་མིག་ཅན་དེ་བླུས་ཏེ། ཀླུ་འོད་དེ་རིང་མོའི་དྲུང་
ནས་བཙན་པོའི་སྤུར་ལོན་པ་དང་། གཡའ་དོ་བླ་འབབས་སུ་བཙན་པོའི་བང་སོ་བརྩིགས་པར་བསྟན་
པའོ། །ཚིག་རྐང་དྲུག་པ་ “འོབ་དེ་མེད་སྤུ་དེ་མྱེད” ཅེས་པ་ནི། གཅེན་ཤ་ཁྲིས་དམག་དྲངས་ཏེ་
ལོ་ངམ་གྱི་གཡོག་འཁོར་ཕོ་མོ་རྣམས་རྩ་མེད་དུ་བཏང་བ་སོགས་ཟེར་བ་ཡིན་པས་ལོ་ངམ་གྱི་རྗེས་
སུ་འབྲངས་པ་རྣམས་མིང་ལྷག་མེད་ཙམ་ཡང་མེད་པར་བྱས་པའི་དོན་ནོ། །འདི་ནི་ལོ་ངམ་གྱིས་གྲི་
གུམ་བཀྲོངས་ཏེ་སྐབས་དེའི་རྒྱལ་སྲིད་ཟིང་ཟིང་དུ་བཏང་ཡང་བུ་ཤོ་ཁྲིས་ལོ་ངམ་བསད་དེ་རྒྱལ་སྲིད་
རང་གི་སྤུན་ལ་སྤྲད་པའི་སྐོར་བརྗོད་དོན་བྱས་ཏེ་དཔེ་རྒྱན་གྱིས་ཕུན་སུམ་ཚོགས་པར་སྤྲས་ཡོད་
དོ། །ཡང་བཙན་པོ་གནམ་རི་སྲོང་བཙན་གྱི་མདུན་ནས་བློན་པོ་ཁྱུང་བོ་སྤུང་ཟད་ཟུ་ཙེ་དང་། མང་བོ་
རྗེ་ཞང་སྣང་གཉིས་ཀྱིས་ཤགས་འགྲན་པའི་དུས་སུ་ཁྱུང་བོ་སྤུང་ཟད་ཟུ་ཙེས་བླངས་པ་ནི། ན་ནིང་ནི་
གཞེས་ནིང་སྔ། །ཏི་སི་ནི་གངས་དྲུང་ནས། །ཤ་དང་ནི་རྐྱང་བྱེར་བ། །ཤམ་པོ་ནི་རྩ་ལ་བྱེར། །དེ་
རིང་ནི་སང་ལྟ་ནི། །ཤམ་བྷོ་ནི་གཉན་གྱི་རྩ། །ཤ་རྐྱང་ནི་ཚས་མ་ངན་ན། །ཏི་སི་ནི་གངས་ཀྱིས་
བྲིན། །ཞེས་པ་ནི་བསྡུས་བརྗོད་ཀྱི་རྒྱན་དང་འགོག་རྒྱན་འདྲེས་པའི་ཉམས་གསལ་བོར་ཡོད་ཅིང་།
དེའི་ལན་དུ་མང་བོ་རྗེ་ཞང་སྣང་གིས། ན་ནིང་ནིགཞེས་སྣང་སྔ། །ཆབ་ཆ་ནི་ཕ་རོལ་ན། །དབུ་གྲི་
ནི་ཟིང་བོ་རྗེ། །ཧ་ལས་ནི་ཁམ་དུ་དཀོང་། །ཁམ་ལས་ནི་རྨེག་མེད་བཏལ། །སྐྱི་ནས་ནི་ཉ་འདོན་
པ། །དབྱི་ཚབ་ནི་ཕང་ཏོ་རེ། །ཞེས་དཔེ་རྒྱན་གྱི་ལམ་ནས་བླངས་པ་དང་། འདིས་མཚོན་པའི་བོད་
བཙན་པོའི་སྐབས་ཀྱི་མགུར་གང་ཡིན་ཡང་དོན་འདུས་ཆེ་བ་དང་། ཤག་ཚིག་གནད་དུ་འཁེལ་བ།
ཚིག་ཉམས་ཕུན་སུམ་ཚོགས་པ། འཁྱོག་བརྗོད་ཀྱི་མཚོན་ཐབས་ཀྱིས་བསྐོར་ནས་བཤད་པ་སོགས་
སྒྱུ་རྩོམ་གྱི་ཉམས་ཀྱིས་ལྷུག་པོར་གཏམས་ཡོད་པས་ཕ་རོལ་སྦ་བཀོང་ཞིང་སྐྱི་གཡའ་བར་བྱེད་པ།
རྒྱལ་བློན་རྣམས་ཀྱི་བཞིན་ལ་འཛུམ་པའི་སོ་ཕྲེང་རྒོད་པར་བྱེད་དོ། །ཡང་བཙན་པོ་སྟག་རི་གཉན་
གཟིགས་ཕྱིང་བ་སྟག་རྩེ་ན་བཞུགས་པའི་སྐབས། མྱང་ཙེང་སྐུ་བློན་པོ་འགའི་ངན་ཇུས་ཀྱི་སྦྱོར་བ་
ལ་ཡི་མ་རངས་པར་མགོ་འབུལ་རྒྱལ་བོ་ལ་ཞུ་བར་འདོད་དེ་བླངས་པ་ནི། ཆབ་ཆབ་ནི་ཕ་རོལ་ན། །
ཡར་ཆབ་ནི་ཕ་རོལ་ན། །མྱིའི་བུ་ནི་མིའི་བུ་སྟེ། །ལྷ་ཡི་ནི་སྲས་པོ་བཞུགས། །རྗེ་བདེན་རྒྱས་
བཀོལ་དུ་དགའ། །སྒ་བདེན་གྱིས་ནི་བསྟད་དུ་དགའ། །ཞེས་སོགས་བོད་བཙན་པོ་སྔ་རབས་པའི་
273



དཔྱད་རྩོམ་གཅེས་བཏུས།
དུས་སུ་སྙན་ངག་གི་ཡོན་ཏན་ཡོངས་སུ་རྫོགས་པའི་ངག་ཐོག་རྩོམ་རིག་འབོར་ཆེན་ཞིག་བྱུང་བ་
བསྙོན་དུ་མེད་མོད། དེ་དུས་བོད་རང་ལ་ཡི་གེ་མེད་པའི་རྐྱེན་གྱིས་ངག་ནས་ངག་ཏུ་བརྒྱུད་པ་ཙམ་
ལས་ཡིག་ངོར་ཕབས་ཐབས་བྲལ་བས་དཔྱད་གཞིའི་ཡིག་ཚང་སོགས་ནའང་ཡི་གེ་མ་དར་བའི་སྔོན་
གྱི་ངག་རྩོམ་ནི་ཤིན་ཏུ་ནས་དཀོན་པར་སྣང་ལ། འགའ་རེ་ཡོད་པ་ནི་རྩོམ་གྱི་དངོས་ཤུགས་གང་རུང་
གི་ཚིག་འབྲུ་དག་ན་སྐབས་དེའི་སྤྱི་ཚོགས་ཀྱི་འཕོ་འགྱུར་དང་རྒྱལ་བློན་གྱི་མཐུན་སྒྲིལ། གསར་
གཏོད་ཀྱི་བློ་སྤོབས། འདུ་ཤེས་ཀྱི་འཛིན་སྟངས་སོགས་ཚུར་སྣང་བྱས་པ་ཅུང་ལེགས་པར་སྣང་བས་
གནའ་རབས་ལོ་རྒྱུས་རྩད་གཅོད་པ་ལ་རྒྱུ་ཆ་གལ་ཆེན་ཞིག་ལྷག་ཡོད་པར་ཁོ་བོས་བསམ་ལ། བོད་
བཙན་པོ་ཉེར་བདུན་པ་ལྷ་ཐོ་ཐོ་རུ་གཉན་བཙན་རིང་ལ་དམ་པའི་ཆོས་ཀྱི་དབུ་བརྙེས་པ་དང་། ཁྱད་
པར་དུ་སྲོང་བཙན་སྒམ་པོའི་རིང་ལ་ནང་ཆོས་ཡོངས་སུ་བོད་དུ་དར་བ་ནས་བཟུང་ངག་ཐོག་རྩོམ་
ཡིག་ལ་ཚིག་དོན་གཉིས་ཀྱི་ཆ་ནས་རྣམ་པ་གསར་བ་ཞིག་གི་ལམ་དུ་ཞུགས་འགོ་བརྩམས་པར་མ་
ཟད་ངག་ཐོག་རྩོམ་ཡིག་ཡིག་ཐོག་ཏུ་འགོད་པའི་ལོ་རྒྱུས་ཀྱི་དཀྱོགས་མཚམས་ཆེན་པོ་ཞིག་གི་འགོ་
ཡང་བཟུང་བས་དེ་བས་ཀྱང་ལོ་རྒྱུས་ཀྱི་དོན་སྙིང་ཡོད་པ་ཡིན་ནོ། །
༢ ཡིག་ཐོག་སྙན་ངག་གི་བྱུང་འཕེལ་གླེང་བ།
དེ་ཡང་བོད་བཙན་པོ་སོ་གཉིས་པ་གནམ་རི་སྲོང་བཙན་གྱི་བུ་སྲོང་བཙན་སྒམ་པོ་དེ་ཉིད་
དགུང་ལོ་བཅུ་གསུམ་པ་ས་མོ་གླང་གི་ལོ་སྟེ་སྤྱི་ལོ་༦༢༩ལོར་རྒྱལ་སྲིད་གསར་སྐྱོང་གི་དུས་ལ་
བབས་ཏེ་གསེར་ཁྲིར་མངའ་གསོལ་བའི་དགའ་སྟོན་རྟེན་འབྲེལ་གྱི་ཡོ་ལང་རྣམ་པར་རྒྱས་པའི་སྐབས་
ཤིག་ན། མཐའ་བཞིའི་རྒྱལ་དང་རྒྱལ་ཕྲན་ཡོངས་ཀྱིས་བཀྲ་ཤིས་རྟེན་འབྲེལ་ཞུ་བའི་ལེགས་སྐྱེས་
དང་ཕོ་ཉ་ཉི་ཟེར་གྱི་རྡུལ་ལ་འགྲན་བཞིན་རང་རང་གི་རྒྱལ་ཁབ་གྱི་རྒྱལ་བོས་ལེགས་སྐྱེས་འདི་
དང་འདི་བསྐུར་ཡོད་དོ་ཞེས་ཡིག་ཐོག་ནས་རྒྱལ་བོར་སྙན་ཞུ་ཕུལ་ཙ་ན། སྐབས་དེར་བོད་རང་ལ་
ཡི་གེ་མེད་པའི་རྐྱེན་གྱིས་རྒྱལ་ཁབ་གཞན་གྱི་ཕོ་ཉ་དག་ལ་ངག་འཕྲིན་ཙམ་བསྐུར་བའམ་ཡང་ན་
ཡིག་རིགས་གཞན་གྱིས་བསྐུར་བ་ལས་ཐབས་མ་རྙེད་དོ། །དེ་ལྟ་བུའི་རྐྱེན་གྱིས་རྒྱལ་བོའི་ཐུགས་
274



གངས་ལྗོངས་ཤེས་རིག་ནོར་བུའི་སློབ་གླིང་།
དགོངས་རབ་ཏུ་གཡོས་ཏེ་བོད་རང་གི་སྐད་དང་མཐུན་པའི་ཆོས་སྲིད་གཉིས་ཀྱི་དོན་གསལ་བར་
བྱེད་པའི་ཡི་གེའི་རྣམ་གཞག་ཆ་ཚང་བ་ཞིག་མེད་ན་བོད་བཙན་པོའི་རྒྱལ་ཁབ་ལ་འཕེལ་རྒྱས་མེད་
པར་དགོངས་ནས་རང་གི་འཁོར་རྣམས་ཀྱི་གྲས་ལས་ཐུ་མི་ཨ་ནུ་ཞེས་བྱ་བ་ཁྱེའུ་ངང་ཚུལ་བཟང་
བ། བློ་གསལ་བ། སྙིང་སྟོབས་དང་ལྡན་པ། དཀའ་བ་དང་དུ་ལེན་པ། གཞན་ཕན་གྱི་ལྷག་བསམ་
དཀར་བ་དེ་ལ་འཁོར་བཅུ་གཅིག་གསེར་གྱི་རྫོང་བ་དང་བཅས་དུས་རབས་བདུན་པའི་སྟོད་ཀྱི་ཆ་སྟེ་
སྤྱི་ལོ་༦༣༣ལོར་རྒྱ་གར་དུ་ཡི་གེ་སློབ་པར་མངགས་སོ། །ལོ་བདུན་གྱི་རིང་ལ་རྒྱ་གར་ལྷོ་ཕྱོགས་
ཀྱི་བྲམ་ཟེ་མཁན་པོ་ལི་བྱིན་ཀ་ར་དང་པཎ་ཊི་ཏ་ལྷ་རིག་པའི་སེང་གེ་སོགས་མཁས་དབང་དུ་མའི་
མདུན་ནས་སྒྲ་རིག་རེ་བཞི་གཙོ་བྱས་པའི་སྡེ་སྣོད་གསུམ་ལ་དཔྱིས་ཕྱིན་པར་སྦྱངས་ཏེ་མཁས་པའི་
གྲགས་པ་ས་སྟེང་ཡོངས་ལ་ཁྱབ་པར་བྱས། སྤྱི་ལོ་༦༣༩ལོར་བོད་གངས་ཅན་བསིལ་མོ་ལྗོངས་
འདིར་ཞབས་ཟུང་གསེར་གྱི་རེ་ཁཱ་བཀྲ་ཤིས་པའི་སྐྱེས་དང་བཅས་བཀོད། སྤྱི་ལོ༦༤༦ལོར་སྐུ་
མཁར་མ་རུ་ཌར་ལོ་གསུམ་གྱི་རིང་ལ་མཚམས་བཅད་ཀྱི་ངང་ནས་བོད་ཡིག་གསར་གཏོད་གནང་
ནས་དབྱངས་གསལ་སོ་བཞིར་གཏན་ལ་ཕབས། ཡིག་ཕུད་ཀྱིས་རྒྱལ་བོར་བསྟོད་པ་མཛད་ནས་
བོད་རང་གི་ཡིག་ཐོག་སྙན་ངག་གི་སྲོལ་ཆེས་ཆེར་ཕྱེས། དེ་ཡང་བསྟོད་པ་མཛད་པ་ནི། ཞལ་རས་
གསལ་ལ་རང་མདངས་གང་བ་བཟང་། །གདམས་ངག་ཟབ་ལམ་མ་ཆད་ཐ་ཐད་རང་། །ལས་ངན་
བག་ཆགས་ཐམས་ཅད་བསལ་མཛད་པ། །འཕགས་པ་མ་ཕམ་ཡང་དག་དམ་པ་ལགས། །བདེ་
གཤེགས་བདེན་ངེས་ཡེ་ཤེས་བརྙེས། །ཏིང་འཛིན་ཞི་ཉིད་རིག་ཅིང་གཟིགས། །ཉོན་མོངས་ཚོགས་
བཅོམ་མགོན་པོ་མཆོག །དུག་གསུམ་བདུད་འདུལ་ཀུན་ཏུ་ཐུལ། །ཞེས་བྱ་དཀའ་བའི་ནང་ཚུན་གྱི་
དབྱངས་ཨ་ངེས་པའི་རྒྱན་དང་དབྱངས་ཨེ་ངེས་པའི་རྒྱན་གྱིས་རྒྱལ་བོའི་སྐུ་གསུང་ཐུགས་གསུམ་
དང་ཁྱད་པར་དུ་ནང་རྟོགས་པའི་ཡོན་ཏན་ལ་བསྟོད་པའོ། །དུས་འདི་ནས་བཟུང་བོད་རང་གི་ཡིག་
ཐོག་ནས་བརྩམས་པའི་སྙན་ངག་ཧ་ཅང་མང་བོ་བྱུང་ཞིང་། བསྟན་པ་སྔ་དར་དང་ཕྱི་དར་སྐབས་ཀྱི་
མཁས་པ་ཅི་སྙེད་ཅིག་བྱུང་བ་ཕལ་མོ་ཆེ་སྙན་ངག་ལ་དབང་འབྱོར་བ་ཤ་སྟག་ཡིན་པས་རེ་རེ་བཞིན་
བགྲང་ན་མཐའ་མེད་ལ། ཡང་གཅིག་བཤད་ན་ཁོ་བོའི་དཔྱད་རྩོམ་འདི་ནི་ཧ་ཅང་བསྡུས་དཔྱད་ཙམ་
དུ་ལགས་པས་དཀྱུས་གཅིག་ཏུ་འགོད་པའི་དགོས་པའང་ཆེར་མ་མཆིས་པར་བསམ་མོ། །དེས་ན་
275



དཔྱད་རྩོམ་གཅེས་བཏུས།
གཤམ་དུ་སྙན་ངག་གྲགས་ཆེ་བ་རེ་གཉིས་བཀོད་དེ་མཚོན་ཙམ་བགྱིས་ན། ཞང་ཞུང་ཆོས་དབང་
གྲགས་པས་མཛད་པའི་རྒྱལ་བོ་རཱ་མ་ཎའི་གཏམ་རྒྱུད་ལས་བརྩམས་པའི་སྙན་ངག་གི་བསྟན་བཅོས་
དྲི་ཟའི་བུ་མོའི་རྒྱུད་མང་གི་སྒྲ་དབྱངསལས། འཛིན་མ་རུས་པའི་གོས་དཀར་ཅན། བར་བར་
ཁྲག་གི་ལྟེང་ཀ་འཁྱིལ། །ལ་ལར་ཁྲག་རྒྱུན་དྲོན་མོ་འབབ། །རྒྱུ་མའི་དོ་ཤལ་ཅན་དེ་དག །མཆེ་བ་
རིང་བོས་ནུ་མ་གཉིས། །འདྲལ་བར་དོགས་ནས་འདེགས་ཤིང་རྒོད། །ཅེས་པ་ལྟ་བུར་མཚོན་ན་
འཇིགས་རུང་གི་ཉམས་ལ་བརྟེན་ནས་ལིང་ག་བུ་རའི་གྲོང་ཁྱེར་གྱི་བཀོད་པ་བསྟན་ཡོད་ཅིང་། དེ་
ནི་སྤྱིར་བཏང་གི་འཇིགས་རུང་ཉམས་ཙམ་མ་ཡིན་པར་རྩོམ་པ་བོས་སྒྱུ་རྩལ་གྱི་མཚོན་ཐབས་བེད་
སྤྱད་པ་ཤིན་ཏུ་འཚམས་ཏེ། “ རུས་པའི་གོས་དཀར་ཅན” དང༌ “ཁྲག་གི་སྟེང་ག་འཁྱིལ” ས “ཁྲག་
རྒྱུན་དྲོན་མོ་འབབ་” “རྒྱུན་མའི་དོ་ཤལ་ཅན” “འདྲལ་བར་དོགས” སོགས་ཐ་སྙད་ཀྱི་བཀོད་པ་
ཚད་མཐོའི་སྒྱུ་རྩལ་གྱི་ལམ་ལ་སོན་ཡོད་པས་གསར་གཏོད་དང་འབྲེལ་བའི་ཚིག་དོན་གཅིག་འདྲེས་
ཀྱི་ཉམས་ཤིག་རང་ཆས་སུ་རྫོགས་ཡོད་པ་ལྟ་བུ་རེད། ཡང་དེ་ཉིད་ལས། འོད་ཀྱི་དྲ་བའི་ལྡིང་ཁང་
ན། །དཔལ་མོ་ཆུ་ཡི་མ་མ་ཅན། །ལྟ་བྱེད་དཀྱུས་རིང་ཨུད་པལ་ཟུང་། །ཟིལ་བ་འགོད་པས་ཅི་ཡང་
བྲེལ། །འདིའི་ནང་དུ་རྒྱལ་བོ་རཱ་མ་ཎ་དང་སྤུན་ཆུང་ལ་གླུ་མ་ན་གཉིས་ནགས་ཚལ་དུ་སོང་རྗེས་སི་ཏཱ་
གྲོགས་མེད་གཅིག་བུར་ལུས་པའི་ངང་ཚུལ་ཇི་བཞིན་བསྟན་ཡོད་ཅིང་། ཕ་རོལ་བོར་ཡིད་འགྱུར་གྱི་
ནུས་པ་སྦྱིན་པའི་རོ་བྲོ་འཛོམས་པོ་ཐ་སྙད་ཀྱི་ཕྱིའི་བཀོད་སྒྲིག་གི་རྣམ་པའི་སྟེང་ན་ཡོད་པར་མ་ཟད།
སྙན་ཚིག་ཤོ་ལོ་ཀ་འདིའི་རྒྱན་གྱི་སྤྲུས་སྟངས་ཀྱང་རང་བཞིན་བརྗོད་པའི་རྒྱན་དང་གཟུགས་རྒྱན།
རབ་བཏགས་ཀྱི་རྒྱན་གསུམ་མཉམ་དུ་སྤྱད་པས་བརྗོད་དོན་ལ་ཡིད་འགུལ་གྱི་ནུས་པ་བླ་ལྷག་གིས་
འཛོམས་ཡོད་པ་ལྟ་བུ་རེད། ཡང་སྒེའུ་རྟིང་བློ་བཟང་དཔལ་ལྡན་གྱི་ཕོ་ཉ་གཞོན་ནུ་དོན་རབ་ཏུ་གྲུབ་
པ་ལས། ཆུ་ཤིང་མཆོག་ལུས་པད་རྩའི་མྱོས་བུམ་དང་། །བྱུ་རུའི་མཆུ་སྒྲོས་སྦྲང་རྩིའི་འགྲམ་ཆང་
ཅན། །མཐོན་མཐིང་ལྕང་ལོ་ཨུད་པལ་འདབ་མའི་སྤྱན། སྙིང་སྡུག་ལྷན་ཅིག་སྐྱེས་པ་དུས་སུ་འདུ། །
ཞེས་པ་ལྟ་བུར་ཆ་མཚོན་ན་ཚིག་འབྲུ་བསྡུ་ཚད་ཆེ་བའི་དབང་གིས་སྙན་རོ་བླ་ལྷག་ཏུ་ཐོན་ཡོད་དེ།
ཚིག་རྐང་དང་བོའི་ནང་དུ་ཆུ་ཤིང་མཆོག་ལྟ་བུའི་ལུས་དང་པད་མའི་རྩ་བ་ལྟར་དཀར་ཞིང་གཡོ་བའི་
མྱོས་བུམ་ཞེས་པ་རིམ་བཞིན་ “ ཆུ་ཤིང་མཆོག་ལུས” དང་། “པད་རྩའི་མྱོས་བུམ” ཞེས་བསྡུས་
276



གངས་ལྗོངས་ཤེས་རིག་ནོར་བུའི་སློབ་གླིང་།
ཤིང་། ཚིག་རྐང་གཉིས་པའི་ནང་དུ་བྱུ་རུ་ལྟར་དམར་མདངས་ཆགས་པའི་མཆུ་སྒྲོས་དང་སྦྲང་རྩི་
བཞིན་དབང་བོར་སིམ་བདེ་སྦྱིན་པའི་སྙིང་གཏམ་གྱི་འགྲམ་ཆང་ཞེས་པ་ “བྱུ་རུའི་མཆུ་སྒྲོས་” དང་
“སྦྲང་རྩིའི་འགྲམ་ཆང་” ཞེས་པར་བསྡུས་ཤིང་། ད་དུང་ཚིག་རྐང་གསུམ་པའི་ནང་དུ་མཐོན་མཐིང་
ལྟར་གནག་ཅིང་སྣུམ་པའི་དབུ་སྐྲ་ལྕང་ལོ་དང་ཨུད་པལ་འདབ་མ་ལྟར་དཀྱུས་རིང་བའི་སྤྱན་ཞེས་
“མཐོན་མཐིང་ལྕང་ལོ་” དང༌ “ཨུད་པལ་འདབས་མའི་སྤྱན” ཞེས་པ་ལྟའོ། །ཡང་དེ་ཉིད་ལས།
བདག་གི་ཁྱིམ་ན་རྟ་དང་གླང་བོའི་ཁྱུ། །བྱ་རྒོད་ཤུགས་ཀྱིས་ཉིན་ཞག་བཅོ་བརྒྱད་ཙམ། །ཉུལ་ཡང་
ཕྱི་མའི་མཐའ་ནི་མ་དམིགས་པའི། །སྟོབས་དང་འབྱོར་བ་ནོར་རྩེན་ཕོ་བྲང་བཞིན། །ཞེས་འུད་
བརྗོད་ཀྱིས་འབྲི་ཐབས་བེད་སྤྱད་དེ་སྟོབས་དང་འབྱོར་བ་བསྟན་པ་ཁ་གསལ་ཞིང་དོན་འདུས་པ།
ཚིག་སྔོན་མ་ཁ་ལ་བླངས་པ་ཙམ་གྱིས་ཕྱི་མ་ངང་ངམ་ཤུགས་ཀྱིས་ངག་ལ་ལྷུང་ནས་ཡོང་བས་ཕུ་ཆུ་
ལྷུང་ལྷུང་དུ་འབབ་པའི་ཉམས། ཚིག་སྔ་མ་སྔ་མ་ནི་ཕྱི་མ་ཕྱི་མའི་མཛེས་ཉམས་དང་། ཚིག་ཕྱི་མ་ཕྱི་
མ་ནི་སྔ་མ་སྔ་མའི་མཛེས་ཆོས་སུ་སོང་བས་དབྱངས་ཀྱི་འདེགས་འཇོག་གསལ་བའི་གོང་བུ་རུ་གྱུར་
བ་སོགས་སྒྱུ་རྩལ་གྱི་མཁའ་ལམ་ཡངས་པོར་ཕྱེས་ཡོད་དོ། །རྗེ་རིན་པོ་ཆེའི་བྱམས་བསྟོད་ཚངས་
པའི་ཅོད་པན་ལས། དྭངས་པའི་མཚོ་ལ་འདབ་བརྒྱ་བ་སྟེ་དེ་ཉིད་ལ་ཡང་ཉིན་བྱེད་འོད། །དག་པའི་
མཁའ་ལ་རྒྱུ་སྐར་མགོན་ཏེ་དེས་ཀྱང་ཀུན་དེའི་ཚལ་ལ་བཞིན། །མཚན་དཔེའི་ཕྲེང་བས་གང་སྐུ་
མཐོང་མ་ཐག་ཏུ་འགྲོ་བའི་ཡིད་འཕྲོག་པ། །བྱམས་མགོན་ཞབས་པད་སྐྱེ་ཞིང་སྐྱེ་བར་བདག་གི་
གཙུག་ན་མཛེས་གྱུར་ཅིག །ཅེས་མང་བའི་དཔེའི་རྒྱན་ལ་དྲངས་ཏེ་བློ་ཡིད་ལས་འགོངས་པའི་སྙན་
རོ་གཏམས་པས་ང་ཚོའི་རོ་མྱོང་གི་དབང་བོའི་ཁམས་ལ་གཡུ་མཚོ་རླུང་གིས་བསྐྱོད་པ་བཞིན་ཚོར་
བའི་རླབས་རིས་ཁད་ཀྱིས་གཡོ་བ་ལྟར་རོ། །ཡང་ཁོང་གི་འཇམ་དབྱངས་བསྟོད་སྤྲིན་རྒྱ་མཚོ་ལས།
བསོད་ནམས་ཚོགས་རབ་རབ་འབྱམས་རྒྱུ་ལས་འཁྲུངས་པའི་སྐུ་མཆོག་མཆོག་ཏུ་མཛེས་པ་ཁྱོད་
ཀྱི་སྐུ། །ནམ་མཁའི་མཐས་གཏུགས་གཏུགས་པ་མེད་པའི་ཞིང་མཆོག་ཀུན་དུ་དུ་མའི་འགྲོ་ལ་མིག་
འཕྲུལ་བཞིན། །ལ་ལར་བལྟམས་ཞིང་ཞིང་གཞན་དུ་ཡང་བྱང་ཆུབ་ཚུལ་སྟོན་སྟོན་པ་ཁྱོད་ཀྱི་སྐུ་ཡི་
ནི། །བཀོད་པ་མཆོག་འདི་འདི་དང་གཞན་དུ་མ་ལུས་འགྲོ་ཀུན་ཀུན་མཁྱེན་གྱུར་ཀྱང་བརྗོད་མི་ནུས། །
ཞེས་པ་འདི་ནི་ཟུང་ལྡན་གྱི་སྒོ་ནས་རྒྱལ་བ་ཀུན་གྱི་ཡབ་གཅིག་རྗེ་བཙུན་འཇམ་པའི་དབྱངས་ཀྱི་
277



དཔྱད་རྩོམ་གཅེས་བཏུས།
སྐུའི་འཕྲིན་ལས་ཀྱི་བཀོད་པ་ལ་སྦྱར་བ་སྟེ། རྩོམ་པ་བོའི་དད་གདུང་སེམས་ཀྱི་རླབས་སྒྲ་དེ་ཉིད་ཐ་
སྙད་རེ་རེའི་བར་གསེང་ན་རྒྱུ་རྩལ་གྱི་རམ་འདེགས་དང་ལྷན་དུ་སྤྲིན་དཀར་གྱི་ཕུང་བོ་ཇི་བཞིན་དག་
གཙང་གིས་འཕྱུར་ཡོང་བ་ནི་ང་ཚོས་བཀླགས་པ་ཙམ
་ཙམ་གྱིས་རྟོགས་ཐུབ་བོ། །གཞན་ཡང་འདིས་
མཚོན་པའི་ རང་མོས་སྙན་ངག་སོགས་ཉེ་རབས་བོད་ལ་དར་བའི་གསར་རྩོམ་དག་ཀྱང་ཡིག་ཐོག་
སྙན་ངག་གི་ནང་དུ་བསྡུས་ཡོད） གནའ་དེང་སྙན་ངག་དག་གིས་བརྩམས་པའི་སྙན་ངག་ནི་ནམ་
མཁའི་སྒྱུ་སྐར་ཇི་བཞིན་ཟད་པ་མེད་ནའང་རེ་ཞིག་ཕྱོགས་སྟོན་ཙམ་གྱིས་འཐུས་པར་བྱས་པ་ཡིན་
པས་དོན་གཉེར་ཅན་དག་གིས་གཞན་དང་གཞན་ལས་ཤེས་པར་བྱོས་སོ། །
གསུམ་པ། གཞུང་ཐོག་སྙན་ངག་གི་བྱུང་འཕེལ་གླེང་བ།
བོད་རང་གི་སྙན་གཞུང་གི་བྱུང་འཕེལ་གླེང་བ་ལ་རྒྱ་གར་གྱི་སྙན་གཞུང་མེ་ལོང་མ་ཇི་ལྟར་
བརྩམས་པ་དང་དེའི་རྩོམ་པ་བོའི་ལོ་རྒྱུས་རགས་བསྡུས་ཤིག་སྔོན་དུ་མཚམས་སྦྱོར་བ་ལ་དོན་སྙིང་
མི་ཆུང་བར་འདོད་པས་ཉུང་ཙམ་ཞིག་ཞུས་ན། ཕྱི་ནང་མཁས་པ་ཀུན་གྱི་ཞལ་རྒྱུན་ལ། མཛེས་
པའི་དཔེ་སྟོན་པ་ལ་མཆོག་ཏུ་གྱུར་བ་སློབ་དཔོན་ནག་མོ་ཁོལ། སྙན་པའི་རོ་འདོན་པ་ལ་མཆོག་ཏུ་
གྱུར་བ་སློབ་དཔོན་དབྱིག་པ་ཅན། རྗེས་ཁྲིད་ཀྱི་སྒྲ་སྦྱོར་བ་ལ་མཆོག་ཏུ་གྱུར་བ་སློབ་དཔོན་བྷ་ར་ཝི།
དེ་གསུམ་ག་ལ་མཆོག་ཏུ་གྱུར་བ་སློབ་དཔོན་མ་གྷ་ཧ་ཞེས་གྲགས་པའི་ཡ་གྱལ་སློབ་དཔོན་དབྱིག་
པ་ཅན་ནི་རྒྱ་གར་ལྷོ་ཕྱོགས་ཀྱི་ཡུལ་ཀུན་ཏའི་གྲོང་ཞེས་པར་རབ་བྱུང་གསུམ་པའི་ཕྱེད་ཕྱི་མ་ཙམ་
སྟེ་དུས་རབས་བཅུ་གཉིས་པའི་སྨད་ཙམ་དུ་ སྤྱི་ལོ་1200བར)སྐུ་འཁྲུངས་ཤིང་། དབྱིག་པ་ཅན་
ཞེས་པའི་མིང་གི་བརྡ་དོན་ཡང་ཕྱག་ཏུ་ཕྱི་རོལ་བའི་ཆ་བྱད་བྲམ་ཟེའི་དབྱུ་གུ་རྒྱུན་པར་ཐོགས་པས་
ན་དེ་སྐད་ཅེས་བརྗོད་པར་བཤད་ཅིང་། ཁོང་སྐུ་ན་ཆུང་དུས་སུ་ཕ་མ་གཉིས་ཚེ་ལས་འདས་པས་སུ་
ལའང་བརྟེན་ས་རེ་ས་མེད་པའི་དྭ་ཕྲུག་ཏུ་གྱུར་ཏེ་ཡུལ་ངེས་མེད་དུ་འཁྱམ་ཉུལ་བྱས་ཤིང་། སྐབས་
ཤིག་ན་ཡུལ་དེའི་རྒྱལ་འབངས་བར་ལ་འགལ་བ་བྱུང་སྟེ་ཟིང་འཁྲུག་གི་རླབས་རྒྱུན་དྲག་ནས་དྲག་
ཏུ་མཆེད་པ་ལ་ཡིད་རབ་ཏུ་སུན་ནས་སློབ་དཔོན་འདི་ཉིད་བྲོས་བྱོལ་གྱི་ཚུལ་གྱིས་ནགས་ཚལ་དུ་
278



གངས་ལྗོངས་ཤེས་རིག་ནོར་བུའི་སློབ་གླིང་།
སོང་ནས་ལོ་དུ་མར་བཞུགས། སྐབས་དེར་ཁོང་གིས་སྙན་ངག་གཙོ་བྱས་པའི་རིག་གཞུང་ཀུན་ལ་
ཐོས་བསམ་རྡོ་རུས་ཐུག་པ་གནང་བས་བློ་གྲོས་ཀྱི་ཀློང་བརྡོལ་ནས་ཕྱི་ནང་གཉིས་ཀྱི་གྲུབ་མཐའ་ལ་
མཁས་པའི་ཡང་རྩེར་སོན་སྐད་དོ། །སླར་ཡང་རྒྱལ་ཁམས་བདེ་ལ་འཁོད་པའི་དུས་ཙ་ན་སློབ་དཔོན་
འདི་ཉིད་ཀྱང་ཕྱིར་ཕེབས་མཛད་དེ་སྐབས་དེའི་རྒྱལ་བོ་པཱ་ལ་ཞེས་བྱ་བའི་བློན་པོ་དང་། གཞན་ཡང་
རྒྱལ་བོ་པུ་ལ་ཀེ་ཤ་ཞེས་བྱ་བའི་སྤུན་ཁྱབ་འཇུག་འཕེལ་བ་དང་མཛའ་གྲོགས་སུ་གྱུར་བས་འདོད་
པའི་ལོངས་སྤྱོད་ཁོ་ནར་སེམས་གཡེངས་པའི་རྒྱལ་བུ་དག་གི་ཁམས་དང་བསྟུན་ཏེ་རྒྱས་བསྡུས་
འཚམ་པའི་སྙན་ངག་གི་གཞུང་ཆེན་མོ་སྙན་ངག་མེ་ལོང་ཞེས་བཏགས་པའི་ལེའུ་གསུམ་གྱི་བདག་
ཉིད་ཅན་འདི་བརྩམས་སོ། །སྤྱིར་སློབ་དཔོན་འདི་ཉིད་ལ་འཇིག་རྟེན་ན་གྲགས་པའི་བསྟན་བཅོས་
ཆེན་པོ་གསུམ་ཡོད་པར་གླེང་བའི་གཅིག་ནི་ད་ལྟ་ང་ཚོས་དངོས་སུ་མཇལ་དུ་ཡོད་པའི་སྙན་ངག་མེ་
ལོང་མ་དང་། གཞན་གཉིས་ནི་གཞོན་ནུ་བཅུའི་འཇུག་པ་ཟེར་བ་ཞིག་དང་། བྲི་ཙ་ཀ་ཊིཀ་བྱ་བའི་
ཟློས་གར་གྱི་བསྟན་བཅོསཞིག་ཡིན་པར་བཤད། གཞན་རྒྱ་གར་ལྷོ་ཕྱོགས་སུ་སྔོན་གྱི་དཔེ་རྙིང་མང་
དུ་ཡོད་པ་ལས། ཉེ་ཆར་མ་ལ་ཝ་རའི་ཡུལ་དུ་ཏ་ལའི་ལོ་མར་བྲིས་པའི་དཔེ་རྙིང་གཉིས་གསར་དུ་
རྙེད་པའི་གཅིག་ནི་སློབ་དཔོན་འདིའི་བརྩམས་ཆོས་གསུམ་གྱི་གྲས་ཤིག་ཡིན་པར་བཞེད་པ་སོགས་
ཀྱི་དཔྱད་གཞི་མང་ཡང་ཡིག་ཚོགས་ལ་འཇིགས་ནས་འཕྲོས་དཔྱད་མ་བྱས་སོ། །ཁོང་གིས་གཞུང་
འདི་མ་བརྩམས་པའི་སྔོན་ལའང་རྒྱ་གར་དུ་སྙན་གཞུང་ཐོར་བུ་འགའ་རེ་ཡོད་པར་མངོན་ཏེ། སྔོན་
གྱི་མཁས་པས་བྱས་པའི་དབྱངས་ཅན་མགུལ་རྒྱན་ཞེས་བྱ་བ་ཞིག་དང་། རཱ་མ་ཤར་མས་མཛད་
པའི་སྙན་གཞུང་དང་། དྲང་སྲོང་གྲོག་མཁར་གྱིས་མཛད་པའི་སྙན་ངག་རཱ་མ་ཡ་ན་ཞེས་པ་རྒྱལ་བོ་
རཱ་མ་ཎ་དང་དེའི་བཙུན་མོ་རོལ་རྙེད་མ་ལ་སྦྱར་བའི་སྙན་ངག་སོགས་ཡོད་པར་གྲགས་སོ། །ཕྱིས་
སུ་སྔོན་གྱི་སྙན་ངག་གི་བསྟན་བཅོས་མང་བོའི་ཚིག་ཚོགས་ཆེ་བ་རྣམས་ཉུང་ངུར་བསྡུས། དེ་དག་
ལས་ལེགས་པའི་མཚོན་ཐབས་རྣམས་སྙིང་བོར་བཟུང་བའི་སྟེང་བྷ་ར་ཏའི་སྦྱར་བ་སོགས་རྒྱན་བཅུ་
བོ་བསྣན་ཏེ་ཤིན་ཏུ་ཚིག་སྦྱོར་ལེགས་ཤིང་གསལ་བ། སྔ་ཕྱིའི་གོ་རིམ་བབས་ཆགས་པ། སྙན་
ངག་གི་སྦྱོར་ཐབས་ཇི་བཞིན་སྟོན་པའི་སྙན་གཞུང་འདི་མཛད་པས་རྒྱ་གར་ཤར་ལྷོ་ཐུན་མོང་གི་སྦྱང་
བྱར་གྱུར་ནས་གཞུང་འདིའི་མཛད་འཕྲིན་ཕྱོགས་ཀུན་ཏུ་དར་ཞིང་རྒྱས་སོ། །སྐབས་དེར་བོད་རང་
279



དཔྱད་རྩོམ་གཅེས་བཏུས།
ལ་སྙན་ངག་ཇི་ལྟར་རྩོམ་པའི་ཐབས་སུ་གྱུར་བའི་གཞུང་ལུགས་ཤིག་མེད་པར་བརྟེན་ས་སྐྱ་པཎ་ཊི
ཏ་ཀུན་དགའ་རྒྱལ་མཚན་གྱིས་མཁས་པ་ལ་འཇུག་པའི་སྒོ་རྩོམ་པའི་སྐབས་ན་སྙན་ངག་མེ་ལོང་མ་
ལས་ཐོར་བུ་རེ་བོད་ལ་བསྒྱུར་ཡང་མི་རིགས་ཆེན་པོ་གཉིས་ཀྱི་སྐད་ཀྱི་ཚུལ་ལུགས་མི་འདྲ་བའི་རྒྱུ་
མཚན་གྱིས་སྣམ་བུ་ལ་ཟ་འོག་གི་རི་མོ་བཞིན་ཇི་བཞིན་བསྒྱུར་མི་ཐུབ་པར་དགོངས་ནས་རེ་ཞིག་མ་
བསྒྱུར་བར་བཞག་ལ། རྗེས་སུ་འགྲོ་མགོན་འཕགས་པའི་སྐུ་རིང་སྟེ་རབ་བྱུང་བཞི་བའི་ནང་ སྤྱི་ལོ་
1270ཡས་མས )ཙམ་ལ་ཤོང་ལོ་ཙཱ་བ་རྡོ་རྗེ་རྒྱལ་མཚན་གྱིས་པཎ་ཊི་ལིཀམ་ཀ་ར་དང་མཉམ་དུ་ས་
སྐྱའི་གཙུག་ལག་ཁང་ནས་སྙན་ངག་མེ་ལོང་གི་གཞུང་ཆ་ཚང་ཐོག་མར་བོད་ཡིག་ཏུ་བསྒྱུར་བས་བོད་
ཀྱི་མཁས་པའི་ཁྲོད་ནས་ཐུགས་སྣང་བླ་མེད་མཛད་ནས་དེའི་སྟེང་ནས་འཆད་ཁྲིད་གནང་བའི་ཕྱག་
སྲོལ་གྱི་གཞི་རྐང་ཚུགས་པར་བྱས་ཤིང་། དེ་རྗེས་དཔང་ལོ་ཙཱ་བ་བློ་གྲོས་བརྟན་པས་སྙན་ངག་མེ་
ལོང་གི་གོ་དཀའ་བའི་ཆ་ཤས་སུ་གྱུར་བ་རྣམས་དང་བོད་རང་ལ་མི་འཚམ་པའི་རྒྱན་ལ་འགྱུར་བཅོས་
དང་འཆད་ཉན་ལེགས་པར་མཛད། སྤྱི་ལོ་ཡས་མས་ཤིག་ལ་ཞྭ་ལུ་ལོ་ཙཱ་བ་ཆོས་སྐྱོང་བཟང་བོས་མེ་
ལོང་མའི་རྒྱ་དཔེ་རྙིང་བ་དང་འགྲེལ་བའི་རྒྱ་དཔེར་གཏུགས་ནས་ཞུས་དག་རྒྱ་ཆེར་མཛད་དེ་མཆན་
བུ་འགའ་ཡང་འདེབས་པར་མཛད། རབ་བྱུང་དགུ་བའི་མེ་ཆུ་སྟེ་སྤྱི་ལོ་ལོར་སྡེ་བ་རིན་སྤུངས་པ་ངག་
དབང་འཇིགས་གྲགས་ཀྱིས་མི་འཇིགས་སེང་གེ་ང་རོ་ཞེས་པའི་བོད་ཀྱི་ཡིག་ཐོག་གི་སྙན་གཞུང་
ཐོག་མ་བརྩམས། རབ་བྱུང་བཅུ་གཅིག་པའི་མེ་ཕག་སྟེ་སྤྱི་ལོ་ལོར་ཏཱ་ལའི་བླ་མ་སྐུ་ཕྲེང་ལྔ་བ་རྒྱལ་
དབང་བློ་བཟང་རྒྱ་མཚོས་སྙན་ངག་མེ་ལོང་གི་དཀའ་འགྲེལ་དབྱངས་ཅན་དགྱེས་པའི་གླུ་དབྱངས་
མཛད། དེ་རྗེས་བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་སྙན་ངག་མེ་ལོང་གི་བཤད་སྦྱར་
དན་ཊིའི་དགོངས་རྒྱན་ཞེས་བྱ་བ་རབ་བྱུང་བཅུ་གཅིག་པའི་ས་རྟ་སྟེ་སྤྱི་ལོ་ལོར་བརྩམས། རབ་བྱུང་
བཅུ་གསུམ་པའི་རབ་འདོད་ཤིང་ཁྱི་སྟེ་སྤྱི་ལོལོར་འབྲུག་ཁམས་སྤྲུལ་བསྟན་འཛིན་ཉི་མས་བླ་མའི་
གསུངས་རྒྱུན་གྱི་ཟིན་བྲིས་གཞིར་བཟུང་ནས་སྙན་ངག་གི་མེ་ལོང་གི་འགྲེལ་བ་དབྱངས་ཅན་ངག་
གི་རོལ་མཚོ་མཛད། རབ་བྱུང་བཅུ་གསུམ་པའི་ཆུ་འབྲུག་སྟེ་སྤྱི་ལོལོར་ཀརྨ་སི་ཏུ་བསྟན་པའི་ཉིན་
བྱེད་ཀྱིས་པཎ་ཊི་ཏ་རན་ན་ཐི་དང་པཎ་ཆེན་ངག་དབང་གྲགས་པའི་རྒྱ་འགྲེལ་རྒྱ་དཔེ་མ་གཉིས་དང་
བསྡུར་ནས་དག་བཅོས་གནང་སྟེ་མེ་ལོང་མ་སྐད་གཉིས་ཤན་སྦྱར་མཛད། སྤྱི་ལོ༡༦༨༣ལོར་ཀུན་
280



གངས་ལྗོངས་ཤེས་རིག་ནོར་བུའི་སློབ་གླིང་།
མཁྱེན་འཇམ་དབྱངས་བཞད་པས་མཛད་པའི་དབྱངས་ཅན་ཞལ་ལུང་ཉི་མ་འབུམ་གྱི་འོད་ཅན དང༌།
རབ་བྱུང་བཅོ་ལྔ་བའི་ས་བྱ་སྟེ་སྤྱི་ལོ་ལོར་སྡེ་དགེ་མི་ཕམ་རྣམ་རྒྱལ་རྒྱ་མཚོས་དབྱངས་ཅན་དགྱེས་
པའི་རོལ་མཚོ་བརྩམས། གཞན་ཡང་ཉེ་རབས་རྒྱུགས་ཆེ་བའི་མཁས་པའི་དབང་བོ་དུང་དཀར་བློ་
བཟང་འཕྲིན་ལས་ཀྱིས་མཛད་པའི་ཚིག་རྒྱན་རིག་པའི་སྒོ་འབྱེད་དང་། ཨ་ལགས་དམུ་དགེ་བསམ་
གཏན་རིན་པོ་ཆེས་མཛད་པའི་སྙན་འགྲེལ་ཡང་གསལ་སྣང་མཛོད། ཚེ་ཏན་ཞབས་དྲུང་རིག་པའི་
འདོད་འཇོས་མཛད་པའི་སྙན་ངག་སྤྱི་དོན་བསེ་ཚང་བློ་བཟང་དཔལ་ལྡན་གྱིས་མཛད་པའི་ཚངས་
སྲས་བཞད་པའི་སྒྲ་དབྱངས་སོགས་གཞུང་ཐོག་སྙན་ངག་གི་མཛད་འཕྲིན་གྱི་སྣང་བས་ཐུ་བྷོད་སྙན་
ངག་ལ་སྔར་མེད་བཀྲག་མདངས་གསར་བ་ཞིག་བསྣན་ཡོད་དོ། །
གསུམ་པ། སྙན་ངག་མེ་ལོང་མའི་གཞུང་གི་གོ་དོན།
སྤྱིར་སྙན་ངག་གི་རིག་པ་འདི་ནི་མི་རིགས་དཀར་ནག་དང་ས་ཁོངས་ཀྱི་དབྱེ་བ་མེད་པར་ཐུན་
མོང་གི་གོ་བརྡ་སྤྲོད་པ་ལ་ཆེས་ཚད་མཐོ་བའི་སྐད་ཆའི་བརྡ་རྟགས་ཤིག་ཡིན་པས་ན་མི་རིགས་གང་
ཡིན་ཡང་རང་གི་སྐད་ཆ་དེ་ལ་ཚད་མཐོའི་བརྡ་སྤྲོད་བྱེད་ཀྱི་སྙན་ངག་ཟེར་བ་འདི་ཡོད་ཆོག་པ་རེད།
དེ་མ་ཟད་མི་རིགས་ག་གེ་མོ་ཞིག་གི་སྐད་དེ་གདོད་མར་བྱུང་བ་ནས་བཟུང་ཚད་དམའ་བའི་སྐད་ཆའི་
རྩལ་ཞིག་རང་ཆས་སུ་གྲུབ་ཡོད་པར་རྟོགས་ཏེ། སྐད་བརྡ་ཟེར་བ་འདི་ནི་ནམ་ཡང་ཐུན་མོང་འདུ་
ཤེས་ཀྱིས་ལས་སྣོན་དང་གསར་སྐྲུན་བགྱིས་པ་ལས་འཕེལ་རྒྱས་བྱུང་བས་ཚད་ངེས་ཅན་ཞིག་གི་
སྟེང་ནས་བལྟས་ན་སྒྱུ་རྩལ་གྱི་འཕོ་འགྱུར་ཞིག་ཡིན་པས་སོ། །ཡིན་ནའང་སྙན་ངག་གི་བརྡ་ཐབས་
ཕྲ་རགས་སྟོན་པའི་གཞུང་ལུགས་མ་དར་བའི་སྔོན་དུ་སྙན་ངག་ཟེར་བ་འདི་ལ་དེ་འདྲའི་འདུ་ཤེས་ཟབ་
མོ་ཞིག་ཆགས་མེད་པར་བརྟེན་སྙན་ངག་གི་མཚན་ཉིད་དང་ངོ་བོ་ངེས་ཚིག་སོགས་ལའང་སུས་ཀྱང་
དོ་སྣང་སྤྲད་དེ་གཅིག་བསྡུས་ཀྱི་འགྲེལ་བཤད་ཅིག་གནང་ཐུབ་ཡོད་པ་མ་རེད། བོད་རང་ལ་མཚོན་
ནའང་སྙན་ངག་མེ་ལོང་མའི་གཞུང་ལུགས་དར་བ་ནས་བཟུང་ད་གཟོད་སྙན་ངག་ཟེར་བ་འདི་ལ་
འགྲེལ་བཤད་རྒྱག་པའི་དབུ་ཚུགས་ཤིང་། བོད་ཀྱི་མཁས་པ་རྣམས་ཀྱིས་མེ་ལོང་མར་བསྟེན་ནས་
281



དཔྱད་རྩོམ་གཅེས་བཏུས།
གཞུང་ལུགས་ཀྱི་རྣམ་པས་གཅིག་མཐུན་གྱི་འགྲེལ་རབ་དང་རིམ་པ་རྒྱབ་ཡོད་པ་རེད། ཡིན་ནའང་
ཆ་འཕྲིན་གྱི་དུས་རབས་འདི་ལྟ་བུ་ཞིག་ལ་རྒྱལ་ཁབ་ཕྱི་ནང་གི་རིག་གནས་སྣ་ཚོགས་དང་ལེན་ལ་
མ་བརྟེན་པར་བོད་རང་གི་རིག་གཞུང་ཁོ་ན་འུད་ཀྱིས་བསྟོད་པ་ནི་གླེན་པའི་དཔའ་ངོམ་ཙམ་དུ་ཟད་ཀྱང་།
ད་སྐབས་གཞོན་ནུ་མང་བོ་ཞིག་རིག་གཞུང་གསར་བ་ཁོ་ནའི་རྗེས་སུ་རྒྱུག་སྟེ་རང་གི་རིག་གཞུང་གི་
བསྟན་དོན་དྲི་ཙམ་ཡང་མི་ཚོར་བར་བསམ་ན་རང་གི་གཞུང་ལུགས་ངོ་སྤྲོད་པ་ལའང་དགོས་པ་ཆེ་
གཤིས་སུ་མཐོང་བས་རེ་ཞིག་རང་གི་ལྟ་ཚུལ་དང་འབྲེལ་ནས་ལས་འདིར་འཇུག་པ་དང་དུ་ལེན་པར་
འདོད་དོ། །
༡ སྙན་ངག་གི་ཆེ་བ་མདོར་བསྟན་པ།
དེ་པ
''ཡང་སྙན་ངག་གི་ཆེ་བ་མདོར་སྟོན་པ་ལ་གནའ་དེང་གི་ཕྱི་ནང་གི་མཁས་པ་དག་གིས་སྙན་
ཚིག་གི་རིག་པ་འདི་ཉིད་མཆོད་པའི་རྒྱན་དུ་བླངས་པ་རང་ཉིད་ཀྱི་གསལ་འགྲེལ་དང་བཅས་དཀྱུས་
གཅིག་ཏུ་འགོད་པ་ལ་དགོས་པ་ཆེ་བར་མཐོང་བས་དེ་བཞིན་བཀོད་ན། ཇི་སྐད་དུ། རྗེ་བླ་མ་བློ་
བཟང་གྲགས་པའི་ཞལ་ནས། རིགས་ལམ་རྣམ་པར་ཕྱེད་པའི་རྣམ་དཔྱོད་དང་། །གཞུང་ལུགས་
གདམས་པར་ཤར་བའི་ཉམས་ལེན་དང་། །ཚིག་སྦྱོར་ཚུལ་ལ་མཁས་པའི་ངག་གི་དཔལ། །ས་སྟེང་
འདི་ན་རིན་ཆེན་རྣམ་གསུམ་སྣང་། །ཞེས་སྙན་ཚིག་གི་རིག་པ་འདི་ནི་ས་སྟེང་གི་རིན་པོ་ཆེ་རྣམ་པ་
གསུམ་གྱི་ཡ་གྱལ་དུ་བསྔགས་ཤིང་། རྒྱ་གར་གྱི་སྙན་ངག་པ་རྒྱལ་བོ་དགེ་དབང་གིས། མཁས་
པ་ཉིད་ནི་མེད་ན་བློ་གྲོསརྣམས་ཉམས་མི་རྣམས་འཚོ་བ་དོན་ཡོད་མིན། །མཚུངས་མེད་རྒྱས་པའི་
སྙན་ངག་མེད་ན་མཁས་པ་ཉིད་ནི་ནེ་ཙོའི་ཀློག་དང་མཚུངས། །ཞེས་འཇིག་རྟེན་འདིར་སྤང་བླང་གི་
འཇུག་ལྡོག་ཇི་ལྟ་བ་བཞིན་བྱེད་པའི་མཁས་པ་ཉིད་ནི་མེད་ན་བློ་གྲོས་ཉམས་ཏེ་མི་རྣམས་འཚོ་བ་
ལ་དོན་མེད་པར་འགྱུར་བ་དང་། དེ་བཞིན་མཚུངས་ཟླ་བྲལ་བའི་སྙན་ངག་གི་སྦྱོར་བ་རྨད་དུ་བྱུང་
བ་མེད་ན་ཤེས་བྱའི་གནས་ལ་ཇི་ལྟར་མཁས་ཀྱང་ངག་ལྡབ་ལྡིབ་ཏུ་སོང་བས་ནེ་ཙོས་མ་ཎི་ཀློག་པ་
དང་མཚུངས་པར་བསྟནཔ་དང་། ས་སྐྱ་པཎ་ཊི་ཏས། སྙན་ངག་མི་ལྡན་སྐྱེ་བོ་དེ། །ས་ཡི་བུ་ག་དག་
དང་མཚུངས། །ཞེས་སྙན་ངག་མི་ཤེས་པའི་སྐྱེ་བོ་དེའི་ཁ་ན་མཁས་པ་མགུ་བར་བྱེད་པའི་ངག་གི་
282



གངས་ལྗོངས་ཤེས་རིག་ནོར་བུའི་སློབ་གླིང་།
སྦྱོར་བ་ཕུན་ཚོགས་ཅི་ཡང་མེད་པས་ས་ཡི་བུ་ག་དང་གཉིས་སུ་མེད་པར་བསྟན་པ་དང་། ཡང་ཞང་
ཞུང་བ་ཆོས་དབང་གྲགས་པས། ཟློས་གར་སྙན་ཚིག་རོ་འཛིན་དང་། །བྲལ་བའི་སྐྱེ་བོ་ལྐུགས་པ་སྟེ། །
ཞེས་མཁས་པའི་དཀྱིལ་འཁོར་གདན་འཛོམས་པའི་དབུས་སུ་སྙན་ཚིག་གི་རོ་འོ་འཛིན་དང་མི་ལྡན་
ན་ཤའི་རོ་འཛིན་ལྡན་ཀྱང་སྐྱེ་བོ་དེ་ནི་ལྐུགས་པ་ཡིན་ཏེ། ཞེས་དང་། ཟུར་མཁར་བ་བློ་གྲོས་རྒྱལ་
བོས། རྒྱལ་བོ་ལང་ཚོས་དྲེགས་གྱུར་ཀྱང་། །རྒྱན་མེད་པ་ན་སྐྱེ་བོས་གླེང་། །དེ་བཞིན་སྙན་ངག་
མི་ལྡན་པའི། །བསྟན་བཅོས་མཁས་ལ་རྩིས་སུ་མེད། །ཅེས་རྒྱལ་བོ་ལང་ཚོའི་སྟོབས་ཀྱིས་ཤིན་ཏུ་
དྲེགས་ནའང་ཚོགས་ཀྱི་ནང་དུ་གཅེར་བུར་ཕྱུངས་ན་སྐྱེ་བོ་ཀུན་གྱིས་བརྙས་པའི་རྒྱུ་བྱེད་པ་བཞིན་
སྙན་ངག་གི་སྦྱོར་བས་མ་བཅིངས་པའི་བསྟན་བཅོས་ནི་མཁས་པ་རྣམས་ཀྱིས་བསྟན་བཅོས་བཟང་
བོར་བསྟོད་པར་མི་བྱེད་པ་དང་། གནའ་བོའི་རྒྱའི་རིག་པ་སྨྲ་བ་གོང་ཙེ་འཕྲུལ་གྱི་རྒྱལ་བོས་ཀྱང་།
སྙན་ངག་མེད་ན་གཏམ་དུ་བྱ་བ་མེད། །སོགས་སྙན་ངག་གི་ཡོན་ཏན་ལ་འུད་ཀྱིས་བསྟོད་པར་བྱེད་
དོ། །སློབ་དཔོན་ཙན་དྲ་གོ་མིས། གང་ཕྱིར་མཁས་པའི་ལས་གསུམ་ལས། །རྩོད་འཆད་ངག་ལ་
མ་ངེས་པ། །སྲིད་ཕྱིར་མི་འཁྲུལ་རྩོམ་པ་སྟེ། །ཞེས་མཁས་པའི་བྱ་བ་རྣམ་གསུམ་ལས་ཀྱང་རྩོམ་
པའི་ཡོན་ཏན་ནི་མཆོག་ཏུ་བསྔགས་པ་དང་། དེ་བཞིན་ཀུན་མཁྱེན་འཇམ་དབྱངས་བཞད་པས་ཀྱང་།
མཁས་པའི་ཞལ་མཛེས་སྙན་ངག་ཁོ་ན་ཡིན། །ཞེས་སོགས་གསུངས་སོ། །གཞན་ཡང་མངོན་པར་
འབྱུང་བའི་རྒྱུད་ལས། སྙན་ཚིག་གི་རིག་པ་འདི་ནི་སྦྱང་བྱའི་གནས་མཆོག་ཏུ་གཅེས་པ་ཞིག་སྟེ།
ནང་རིག་པའི་སྡེ་སྣོད་ཐམས་ཅད་ཀྱང་སྙན་ངག་གི་གཟུགས་ཁོ་ནར་གནས་ཤིང་། རིག་གནས་ཀུན་
ལའང་འདི་ཉིད་འཇུག་པས་བསྟན་བཅོས་ཀུན་ལ་ལྟ་བའི་མིག་འབྲས་ལྟ་བུའོ། །ཞེས་རིག་གཞུང་ཀུན་
ལ་འཇུག་ཀྱང་སྙན་ངག་གི་རིག་པ་འདི་ནི་ཡ་ཐོད་ཀྱི་མིག་འབྲས་ལྟ་བུ་ཡིན་པར་བསྟན་པ་དང་། རྒྱའི་
སྙན་ངག་པ་གོ་མོ་རོ་ཡིས་ཀྱང་། འདི་ཀོ་སྒྱུ་རྩལ་ཀུན་གྱི་ཉིང་ཁུ་སྟེ། །གལ་ཏེ་གཏམ་རྒྱུད་ཟློས་གར་
ལ་སོགས་པ། །སྙན་ངག་དག་གི་རོ་དང་བྲལ་གྱུར་ན། །ཧོ་ལན་སྐྱེམས་ཆང་དང་ནི་ཝུ་ཆང་ལ། །
དབུགས་རྩིའི་ཕབས་ཀྱིས་ཀུན་ནས་དབེན་པའམ། །སྲོག་གི་དབང་བོ་སྤངས་པའི་ཐོ་ཡོར་བཞིན། །
ཞེས་སྙན་ངག་ནི་སྒྱུ་རྩལ་ཀུན་གྱི་ཉིང་ཁུ་ཡིན་པར་བསྟན་པ་དང་། ཡང་དབྱིན་ཇིའི་རང་བྱུང་ཚན་
རིག་པ་ཏར་ཝན་གྱིས་ཀྱང་ཁོང་གི་སྐྱེ་དངོས་རིག་པའི་བསྟན་བཅོས་ཆེན་མོ་སྐྱེ་དངོས་སྣ་ཚོགས་ཀྱི་
283



དཔྱད་རྩོམ་གཅེས་བཏུས།
འབྱུང་ཁུངས་བཤད་པ་ཞེས་པའི་མཇུག་ཏུ་སྐད་ཆ་འདི་འདྲ་ཞིག་གླེང་ཡོད་དེ། གལ་ཏེ་ང་རང་ད་དུང་
མི་ཚེ་གཅིག་ལ་འཚོ་ཐུབ་ན། ངེས་པར་དུ་རང་ལ་སྙན་ངག་ཀློག་པའི་དུས་ཚོད་ཅིག་བཀོད་སྒྲིག་
བྱེད་ངེས་ཞེས་དང་། ཡོ་རབ་གླིང་གི་སྙན་ངག་སྨྲ་བ་ཁུར་ཉི་ཞེ་ཧྥུ་སི་ཅིས། སྙན་ངག་སྨྲ་བ་པ་ལོན་
ནི་དམག་སྤྱི་ཆེན་མོ་ལུན་ལས་ལྡབ་འགྱུར་གྱིས་འཕགས་ཞེས་སོགས་ཕྱི་ནང་མཁས་པ་ཀུན་གྱིས་
སྙན་ངག་གི་ཡོན་ཏན་ལ་མགྲིན་གཅིག་དབྱངས་གཅིག་གིས་རབ་ཏུ་བསྟོད་པས་ན་དེང་གི་སྙན་ངག་
པ་འཇུ་སྐལ་བཟང་ལགས་ཀྱིས་ཀྱང་། སྙན་ངག་ནི་རྩོམ་རིག་ཐམས་ཅད་ཀྱི་མ་ཡུམ་ལྟ་བུ་སྟེ་རྩོམ་
རིག་གི་ལུས་སྔ་ཤོས་ཡིན་པས་ན་སྨྲ་ར་དཀར་བོའི་ཐོབ་ཐང་དང་འཛམ་གླིང་སྒྱུ་རྩལ་ལོ་རྒྱུས་ཀྱི་གྲལ་
མགོར་འདུག་ལ་དབང་ཞེས་སོགས་སྙན་ངག་གི་ཆེ་བ་གཟེངས་སུ་བསྟོད་པའི་ལེགས་གསུང་གནང་
བ་བགྲང་གིས་མི་ལངས་ཀྱང་གཅིག་ཤེས་ཀུན་གྲོལ་དུ་འདི་ཙམ་གྱིས་འཐུས་པར་བྱས་སོ། །
༢ སྙན་དག་གི་མཚན་ཉིད་བཤད་པ།
སྤྱིར་སྙན་ངག་འདི་ལ་ཕྱི་ནང་མཁས་པ་ཀུན་གྱིས་ངོས་འཛིན་ལུགས་མི་འདྲ་བ་རྟ་མག་མོག་གི་
སྤུ་རིས་ལྟ་བུར་གྱུར་ཡོད་ནའང་སྙན་ངག་མེ་ལོང་བོད་དུ་དར་བ་ནས་བཟུང་བོད་ཀྱི་སྙན་ངག་མཁན་
པོ་རྣམས་ལ་གཅིག་གྱུར་གྱིས་ངོས་འཛིན་ཞིག་བྱུང་ཡོད་པར་མངོན་ཏེ། བོད་མཁས་པ་མི་ཕམ་དགེ་
ལེགས་རྣམ་པར་རྒྱལ་བའི་ལྷས་མཛད་པའི་དན་ཊིའི་དགོངས་རྒྱནལས། སྙན་ངག་ནི་སྙན་ཅིང་ཡིད་
འཕྲོག་པའི་ཚིག་ཅེས་དང་། འཇུ་མི་ཕམ་རྣམ་རྒྱལ་རྒྱ་མཚོའི་དབྱངས་ཅན་དགྱེས་པའི་རོལ་མཚོ་
ལས། ངག་གི་རྒྱུན་གང་ཞིག་སྒྲ་དང་དོན་གྱི་རྣམ་པ་བརྗོད་ཚུལ་མཛེས་ཤིང་ཡིད་དུ་འོང་བའི་ཡོན་
ཏན་གྱི་ཁྱད་པར་དང་ལྡན་པ་ལ་སྙན་ངག་ཅེས་རྣམ་པར་བརྗོད་དོ། །དུང་དཀར་བློ་བཟང་འཕྲིན་ལས་
ཀྱི་ཚིག་རྒྱན་རིག་པའི་སྒོ་འབྱེད་ལས། སྙན་ངག་ཅེས་པ་ནི་རྣ་བར་སྙན་ཅིང་ཡིད་འཕྲོག་པའི་ཚིག་
སྦྱོར་ལ་ཟེར་ཞེས་དང་། བསེ་ཚང་བློ་བཟང་དཔལ་ལྡན་གྱིས་མཛད་པའི་ཚངས་སྲས་བཞད་པའི་སྒྲ་
དབྱངས་ལས། སྙན་ངག་ཅེས་པ་ནི་རྣ་བར་སྙན་ཅིང་ཡིད་འཕྲོག་པའི་རྗོད་བྱེད་ཀྱི་ཚིག་ལ་ཟེར་ཞེས་
བཀོད་ཡོད་དོ། །དེས་ན་གོང་དུ་བཀོད་པའི་སྙན་གི་གོ་དོན་ནམ་མཚན་ཉིད་རྣམས་ཀྱི་ཟུར་ལ་གཞིག་
284



གངས་ལྗོངས་ཤེས་རིག་ནོར་བུའི་སློབ་གླིང་།
ན་ཁྱད་ཆོས་གསུམ་ཚང་ཡོད་པར་མཐོང་སྟེ། “རྣ་བར་སྙན་པ་” དང༌ “ ཡིད་འཕྲོག་པ” “ངག་
གི་སྦྱོར་བ་” བཅས་ཡིན་ལ། ང་ཚོ་སྙན་ངག་གི་གོ་དོན་འདི་ལྟ་བུ་ལ་འཇུག་པའི་ཚེའང་ཚིག་གི་ངོ་
གདོང་ཙམ་ལ་སྤར་འཇུ་བྱས་ནས་ཡིད་ཚིམས་ཏེ་མི་སྡོད་པར་དོན་གྱི་འཇུག་པ་ཡངས་པོར་བྱས་
ནས་ཚིག་གི་དངོས་ཤུགས་ཅི་རིགས་ནས་གོ་བ་བླངས་ན་སྙན་ངག་གི་མཚན་ཉིད་ཅུང་གནད་དུ་
ཐིངས་འགྲོ་བ་ལས་དེ་ལས་ལྡོག་ན། མ་ལོས་བུ་ལ་གདམས་པའི་ངག་དེའང་སྙན་ངག་ཏུ་འགྱུར་བ་
དང་། གཞན་དུ་ན་གངས་རིའི་ཁྲོད་ཀྱི་སྙན་ངག་པ་མང་བོ་ཞིག་གིས་སྙན་ངག་གི་དགེ་མཚན་གླེང་
དུས་སྡིགས་མོའམ་མཚང་འབྲུ་བའི་གཏམ་དང་འབྲེལ་ཚེ་ཐོས་པ་ཙམ་གྱིས་སྐྱི་གཡའ་བར་བྱེད་པ་
སོགས་གསུངས་པ་སྙན་ངག་གི་དགེ་མཚན་དུ་མི་འགྲོ་བ་དང་། ད་དུང་སྙན་ངག་ལ་མི་སྡུག་པའི་
ཉམས་དང་། འཇིགས་རུང་གི་ཉམས། དྲག་ཤུལ་གྱི་ཉམས་སོགས་མེད་པ་ལྟ་བུར་འགྱུར་དགོས་
སོ། །དེས་ན་ཁོ་བོས་ནི་མཁས་ཤིང་གྲུབ་པའི་སྙན་ངག་སྨྲ་བ་རྣམས་ཀྱིས་སྙན་ངག་ལ་བཞག་པའི་
མཚན་ཉིད་རེ་ཞིག་འདི་ལྟར་འགྲེལ་བར་འདོད་དེ། དེ་ཡང་ “རྣ་བར་སྙན་པ” ཞེས་པ་སྒྲ་འཛིན་
དབང་བོའི་ཡུལ་དུ་སིམ་བདེ་སྦྱིན་པ་ཙམ་ལ་གོ་རྒྱུ་མིན་པར་བསམ་བློའི་བཀོད་པ་ཕུན་སུམ་ཚོགས་
པའི་རྨང་གཞིའི་ཐོག་རྟོག་ཚོར་གྱི་འགྱུ་བ་ངེས་ཅན་ཞིག་བརྩམས་ཆོས་ཀྱི་གཏིང་རིམ་ལས་ཕྱི་རོལ་
ཏུ་འཕྱུར་བ་དེ་ཉིད་ཐ་སྙད་ཀྱི་བཟོ་བཀོད་ཅི་ཙམ་ལེགས་ན་དེ་བཞིན་ངག་གི་རྒྱུན་ལ་ལྷོད་ཅིང་བབས་
ཆགས་པ། སྙན་འགྱུར་གདངས་ཀྱིས་ཕྱུག་པ། ཕ་རོལ་བོར་སྒྱུ་རྩལ་གྱི་ཁམས་ལ་དབང་མེད་དུ་
འདྲེན་པའི་ནུས་བ་བླ་ལྷག་ཏུ་ཚང་ཞེས་པའི་དོན་ཡིན་པ་དང་། དེ་བཞིན་ “ཡིད་འཕྲོག” ཅེས་པའི་
དོན་ཡང་ཡིད་དུ་འོང་བའམ་ཡིད་ཀྱི་བརྟན་པ་འཕྲོག་པ་ཙམ་ལ་གོ་རྒྱུ་མིན་པར་རྩོམ་པ་བོས་བརྗོད་
པར་འདོད་པའི་དགའ་སྡུག་ཆགས་སྡང་གི་ཚོར་བ་སྦོམ་པོ་དེ་ཉིད་ཕྱིའི་ཐ་སྙད་ཀྱི་མཚོན་ཐབས་ལ་
བརྟེན་ནས་དྲོད་མ་ཡལ་བར་ཕ་རོལ་བོའི་སེམས་ཁམས་དང་ངོ་བོ་དབྱེར་མེད་དུ་འདྲེས་པ་ལ་ཟེར་
ཞིང་། “ངག་གི་སྦྱོར་བ” ཞེས་པའང་མ་འབྲེལ་བ་དང་ཟློས་པ་དང་། གོང་འོག་འཁྲུགས་པ་དང་
བརྡ་སྤྲོད་དང་འགལ་བ། ངག་དོན་མི་གསལ་བ་དང་སྦྱོར་བ་ཉམས་པ་སོགས་ཀྱི་སྐྱོན་སྤངས་པ་ཡིན་
ནོ། །དེས་ན་སྐབས་དོན་མཚན་ཉིད་ཀྱི་ཟུར་གསུམ་པོས་ནི་རིམ་པ་བཞིན་ནང་ཚོར་འདུ་དང་ཕྱིའི་
ཐ་སྙད་བར་གྱི་འཁྲུལ་བ་དང་། ཐ་སྙད་གྱི་སྦྱོར་བ་དང་སྒྱུ་རྩལ་བར་གྱི་འཁྲུལ་བ། ངག་གི་རྒྱུན་དང་
28



དཔྱད་རྩོམ་གཅེས་བཏུས།
བརྡ་དོན་བར་གྱི་འཁྲུལ་བ་སེལ་བ་ཡིན་པར་ཁོ་བོས་འདོད་དོ། །
༣ སྙན་ངག་གི་ལུས་བཤད་པ།
སྙན་ངག་གི་ལུས་ནི་མེ་ལོང་མའི་རྩ་བ་ལས། ལུས་ནི་རེ་ཞིག་འདོད་པ་ཡི། །དོན་གྱི་
རྣམ་བཅད་ཚིག་གི་ཕྲེང་། །ཞེས་བསྟན་པ་བཞིན་སྤྱི་ཚོགས་འཚོ་བའི་འཕོ་འགྱུར་ཁྲོད་རྩོམ་པ་
བོས་ལྟ་ཞིབ་དང་རྟོག་ཞིབ། བསམ་གཞིག དབྱེ་ཞིབ་བཅས་བརྒྱུད་པའི་མཛེས་ཚོར་གྱི་མྱོང་
སྣང་དེ་ཉིད་མིང་ཚིག་ཡི་གེ་གསུམ་གྱི་བདག་ཉིད་ཀྱི་ཕྲེང་བར་སྤེལ་བ་ལ་སྙན་ངག་གི་ལུས་ཟེར་
ཞིང་། དེ་ཡང་དཔེའི་སྒོ་ནས་ཅུང་གོ་སླ་བར་བརྗོད་ན་སྲོག་གི་རྟེན་གཞི་དང་རིན་པོ་ཆེའི་འཕྱོར་
རྒྱན་སྤྲས་ཡུལ་སྐྱེ་བོའི་ལུས་རྟེན་ལྟ་བུ་རེད། དེ་ལྟ་བུའི་ལུས་ནི་བཅད་ལྷུག་སྤེལ་མ་གསུམ་དུ་
ངེས་པ་སྔོན་བྱོན་མཁས་པ་དག་གིས་བཞེད་ཅིང་། ཚིགས་སུ་བཅད་པ་ནི་ཚིག་གི་རྐང་བར་
འཆལ་འཚོལ་དང་རིང་ཐུང་ཤོར་བ་སོགས་མ་ཡིན་པར་སྡེབ་ལེགས་པའི་སྒོ་ནས་ལེགས་པར་
བཅད་པ་ཞིག་ལ་ཟེར་ཞིང་། མངོན་པ་ཀུན་བཏུས་སོགས་ལས་རྐང་བ་དང་བོ་ནས་དྲུག་པའི་
བར་དུ་ཡོད་པར་གསུངས་ཀྱང་སྙན་ངག་མེ་ལོང་མའི་ལུགས་ཀྱི་སྐབས་འདིར་རྐང་བ་བཞི་རུ་
ངེས་དགོས་པ་སྔོན་བྱོན་མཁས་པ་དག་གིས་ཕྱག་ལེན་ནོ། །མེ་ལོང་མ་ལས་ཚིགས་བཅད་ལ་
སྦྱོར་སྟངས་ཀྱི་ཆ་ནས་གྲོལ་རིགས་མཛོད་འདུས་བཞི་ཡོད་པར་བསྟན་ཡོད་ལ། རིམ་བཞིན་
དཔེ་མཚོན་ཙམ་བཀོད་ན། གྲོལ་བ་ནི་གང་བརྗོད་པར་འདོད་པའི་དོན་དེ་ཉིད་ཚིགས་བཅད་
ཤོ་ལོ་ཀ་གཅིག་གིས་ཡོངས་སུ་རྫོགས་པར་སྟོན་པ་ཞིག་ལ་ཟེར། དཔེར་ན། ཁུ་བྱུག་བུ་
མོའི་གྲེ་འགྱུར་ནགས་ན་སྙན། །སྤྲིན་དཀར་དར་གྱི་ཤམ་བུ་རི་ལ་མཛེས། །མཛའ་གཅུགས་
སེམས་ཀྱི་འཁྲི་ཤིང་སྙིང་དུ་སྡུག །ཨེ་མ་སྐྱིད་པའི་མེ་ཏོག་འདི་ན་འཛུམ། །ཞེས་པ་ལྟ་བུའོ། །
རིགས་ནི་བརྗོད་བྱའི་ཡུལ་གཅིག་པོ་དེ་ཉིད་ཤོ་ལོ་ཀ་དུ་མས་རབ་ཏུ་བླངས་ནས་མཇུག་ཏུ་བྱ་ཚིག་
སོགས་གསལ་བྱེད་ཀྱི་ཚིག་གཅིག་གིས་རྫོགས་པར་སྟོན་པ་ཞིག་ལ་ཟེར། དཔེར་ན། བརྩེ་ཞལ་
དངུལ་དཀར་སྒོར་མོའི་མཛེས་སྡུག་དང་། །ཟུར་མིག་འོད་ཞགས་བསྐྱོད་པའི་རྩེ་དགའ་ལྷན། །
286



གངས་ལྗོངས་ཤེས་རིག་ནོར་བུའི་སློབ་གླིང་།
བློ་ལྡན་སེམས་ཀྱི་བརྟན་པ་འཕྲོག་བཞིན་དུ། །བྱིན་རླབས་དགུན་ཆང་འདོད་རྒུར་འཛུམ་པའི་རོ།
སྐལ་ལྡན་སྙིང་ལ་སྒེག་པའི་སྨིན་ལེགས་མ། །མྱོས་བུམ་ངང་མོ་རྩེན་པའི་རོལ་གར་བཅས། །འཕྱང་
འཕྲུལ་ནོར་བུའི་ཕྲ་ཚོམ་ཤིགས་སེ་ཤིགས། །བདག་སེམས་ཁབ་ཏུ་སྨིན་པའི་ཡི་གར་འོངས། །བློ་
གྲོས་མཉེན་སོར་འཕྲུལ་གྱིས་བསྣུན་པ་ལས། །རྒྱུད་སྟོང་གདངས་ལས་ཟབ་དོན་སྒྲ་དབྱངས་ངག །
ཤིན་ཏུ་སྙན་ནོ་ཀྱེ་ཀྱེ་མཚོ་བྱུང་ལྷ། །བདག་ཡིད་པད་དཀར་གཞོན་ནུའི་ཁྱིམ་དུ་མཛེས། །ཞེས་པ་
ལྟ་བུའོ། །མཛོད་ནི་ཚིག་གི་གཅོད་མཚམས་སྣ་ཚོགས་དང་། བྱ་ཚིག་དང་ཤོ་ལོ་ཀའི་གྲངས་ཚད་
ལ་ངེས་པ་མེད་པར་བརྗོད་བྱ་སྣ་འཛོམས་ཀྱི་རང་བཞིན་ལྡན་པ་ནོར་གྱི་མཛོད་ལྟ་བུ་ཞིག་ལ་ཟེར།
དཔེར་ན། རྒྱ་ཆེན་གཞུང་ལུགས་འོ་མའི་ཆུ་གཏེར་ཆེ། །རྣམ་དཔྱོད་ཧུབ་ཀྱིས་འཐུང་བའི་མཁས་
གྲུབ་ཚོགས། །ཤིན་ཏུ་དྲན་ནོ་གདུང་སེམས་རླབས་ཀྱི་ཕྲེང་། །མི་ཕྱེད་དད་གསུམ་རླུང་གིས
གཡོས་པས། །མིག་ཆུའི་ཟིལ་བ་འཐོར་བའི་མེ་ཏོག་ཚོམ། །མཁུར་འགོར་བཀོད་པའི་རྒྱན་ཕྲེང་
མུ་ཏི་ཀ །བསིལ་རླུང་དགའ་མས་ཁྱེར་ཏེ་བྲོས་པ་ན། །ལྷ་དབང་སྤྱན་སྟོང་བགྲད་པའི་སྣང་བ་ཡིས། །
འཇིག་རྟེན་ཤིས་པ་སྒྲུབ་པའི་མཛེས་པ་འབུམ། །སྔོ་བསངས་མེ་ལོང་དྭངས་མའི་ངོས་ན་འཛུམ། །དེ་
ཚེ་སྐྱོ་སྣང་སྨུག་སྤྲིན་ཟོལ་གྱིས་ནི། །བདག་སེམས་རྟ་གདོང་རི་ལ་ཉེར་འཁྱུད་པས། །ཀྱེ་ཧུད་མི་
བཟོད་ཨུ་ཤུ་བཞུར་རྒྱུན་སྟོང་། །རྫ་ཆུའི་ལྦུ་དཀར་འཐོར་བའི་མཛེས་པ་ལྷན། །ཟླ་འོད་ཟེར་ཕྲེང་
འབབ་པའི་ངོགས་ལ་འཁྱིལ། །ཞེས་པ་ལྟ་བུའོ། ། འདུས་པ་ནི་བརྗོད་བྱ་རྒྱ་ཆེ་བ་གཅིག་ལ་བྱ་ཚིག་
དུ་མ་ཡོད་ཅིང་
། རྗོད་བྱེད་སརྒའམ་ལེའུའི་རང་བཞིན་ལྡན་པ་ཞིག་ལ་ཟེར། དཔེར་ན། ཆོས་སྲིད་
ཉི་ཟླ་གངས་རིའི་རྩེར་འཛུམ་པས། །ངོ་མཚར་གྲགས་དཀར་གླིང་བུའི་དབྱངས་སུ་འཕུར། །ཨེ་མ་
མཛད་བཟང་དབྱར་གྱི་རྔ་གསེང་ལ། །ཕྱིས་འབྱུང་མདོངས་མཐས་སྒྲོ་བཤོག་ཅིའི་མི་ཟླུམ། །སྔོན་
བྱུང་ལོ་པཎ་སྔོ་བསངས་རྒྱུ་སྐར་ཁྱིམ། །གངས་རིའི་མཁའ་ལ་ལྷུང་བའི་དགེ་ཚོགས་རླབས། །ཅི་
ཡང་རྒྱས་སོ་ལྔ་ཟུང་འདོད་འཇོའི་ནོར། །གུས་རྟག་བརྩོན་པས་མཐོ་རུ་བཏེགས་པ་རྨད། །བཀྲ་
ཤིས་བསིལ་ཆར་འཐོར་བའི་ཆོལ་གསུམ་ཞིང་། །སྡེ་བཞིའི་འཁྲི་ཤིང་ནགས་ཀླུང་ཆེར་གཡོས་པས། །
མཐའ་བཞིའི་རྒྱལ་ཁམས་སྐྱེངས་པའི་ཟོལ་གྱིས་ནི། །ཁེངས་པའི་རལ་བ་སྟུག་པོ་ལྷུར་ལེན་རྩོམ། །
ཞེས་པ་ནི་དཔེ་མཚོན་ཙམ་ཡིན་ནོ། །ཚིག་ལྷུག་ནི་ཚིག་གི་སྦྱོར་བ་གང་ཞིག་ལ་རྐང་བས་མ་བཅད་
།
287



དཔྱད་རྩོམ་གཅེས་བཏུས།
པར་ཚིག་གི་རྒྱུན་ལྷུག་པོར་བྱེ
ག་པོར་གྲོལ་བ་ཞིག་ལ་ཟེར། དཔེར་ན། མདོ་མཁར་བ་ཚེ་རིང་དབང་རྒྱལ་
གྱིས། དེ་ནས་འདབ་ཆགས་རྣམས་ནི་རང་རང་གི་ཚང་མལ་དུ་ཞུགས། ཉིན་མོར་བྱེད་པ་ཐུན་
མཚམས་ཀྱི་གོས་དམར་དང་ལྡན་པ་ནུབ་ཕྱོགས་ཆུ་ལྷའི་མགྲོན་དུ་བོས། ཆུ་ཤེལ་དབང་བོ་གཞོན་ནུ་
རྣམས་ཀྱི་དགའ་སྟོན་ལ་ལྟ་བར་ལྷགས་པ་འདྲ་བར་དབང་ཕྱོགས་ལྷུན་པོའི་སྤོ་ལ་མཛེས་པ་ངོམ་པའི་
མཚན་མོའི་ཐུན་མཚམས་ལ་བབ་པ་ན། ཕ་མ་མིང་སྲིང་ལ་སོགས་པའང་སོ་སོའི་ཁྱིམ་དུ་ལྡོག་ཚེ།
གཞོན་ནུ་དམ་པ་ཡིད་གཅུགས་ཀྱི་གྲོགས་དང་བཅས་པ་རང་རང་གི་ཡིད་མཚོར་ཞུགས་པའི་བུ་མོའི་
ལང་ཚོའི་ཟླ་བ་གསར་བ་ཅན་རིན་པོ་ཆེའི་རྒྱན་གྱིས་བརྒྱན་པ། སྒེག་ཅིང་མཛེས་པ། ལྟ་ན་སྡུག་
པ་རྣམས་འདོད་པའི་དགའ་སྟོན་ལ་རངས་པའི་རྣམ་འགྱུར་ནི་ཇི་ལྟར་གླང་བོ་ཆེ་ཉིན་མོར་བྱེད་པའི་ཚ་
ཟེར་གྱིས་གདུང་བ་པད་མའི་རོལ་མཚོར་འཇུག་པ་དེ་བཞིན་དུ་ལྷགས་སོ། །ཞེས་ཡིད་འོངས་སྡེབ་
ལེགས་ཀྱི་ཕྲེང་བ་སྤེལ་བ་ལྟ་བུའོ། །སྐབས་འདིར་ཕལ་མོ་ཆེས་ཚིག་ལྷུག་ལ་རྒྱན་གྱི་དབྱེ་བ་མེད་
པར་འདོད་ནའང་དེ་ནི་མ་ཤེས་པ་སྟེ། ཚིག་ལྷུག་ལའང་སྒྲ་དོན་གབ་གསུམ་གྱི་རྒྱན་གྱི་དབྱེ་བ་བཞག་
ཆོག་པ་དགེ་རྒན་བཀའ་དྲིན་ཅན་དག་གིས་གསུང་སྒྲོས་ལས་ཐོས་སོ། །སྤེལ་མ་ནི་ཚིགས་བཅད་
དང་ལྷུག་པ་གཉིས་ཕན་ཚུན་སྤེལ་བ་སྟེ་འདྲེས་ནས་ཡོད་པ་ཞིག་ལ་ཟེར་ཞིང་། རྗེ་ཙོང་ཁ་བའི་རྟག་
ཏུ་ངུའི་རྟོགས་བརྗོད་དང་། སྟག་ཕུ་བའི་བྱ་མགྲིན་སྔོན་ཟླ་བའི་རྟོགས་བརྗོད་སློབ་དཔོན་དཔའ་བོའི་
སྐྱེས་རབས་སོ་བཞི་སོགས་ནི་སྐད་རིགས་གཅིག་གི་ལམ་ནས་བརྩམས་པ་དང་། ཀླུ་ཀུན་ཏུ་དགའ་
བའི་ཟློས་གར་ལྟ་བུ་ནི་སྐད་རིགས་དུ་མའི་ལམ་ནས་བརྩམས་པར་གྲགས་པས་སྐད་རིགས་གཉིས་
སོགས་མང་དུའང་འབྱུང་བས་གཅིག་ཤེས་ཀུན་གྲོལ་གྱི་ཚུལ་དུ་ཤེས་པར་གྱིས་སོ། །
༤ སྙན་ངག་གི་སྲོག་བཤད་པ།
དེ་ཡང་སྙན་ངག་མེ་ལོང་མ་རུ་སྙན་ངག་གི་སྲོག་ཅེས་པའི་བརྡ་ཆད་འདི་དངོས་སུ་མ་བྱུང་
བས་སྔ་རབས་མཁས་པ་ཕལ་མོ་ཆེས་སྲོག་ཅེས་པ་ཞིག་ལོགས་སུ་མི་འདོད་མོད། ཕྱིས་སུ་ཟུར་
མཁར་བློ་གྲོས་རྒྱལ་བོ་དང་རྒྱལ་དབང་ལྔ་བ། གྲངས་ཅན་ལོ་ཙཱ་བ་འཇམ་དཔལ་རྡོ་རྗེ། པཎ་ཆེན་
288



གངས་ལྗོངས་ཤེས་རིག་ནོར་བུའི་སློབ་གླིང་།
འཇམ་དབྱངས་དབང་རྒྱལ། སྨོན་འགྲོ་ལོ་ཙཱ་བ་ཡབ་སྲས་སོགས་མཁས་པ་མི་ཉུང་བ་ཞིག་གིས་
སྙན་ངག་གི་བརྗོད་སྙིང་ངམ་བརྗོད་བྱ་ལ་སྲོག་ཏུ་བཏགས་ནས་སྙན་ངག་གི་གྲུབ་ཆ་གལ་ཆེན་ཞིག་
ཏུ་ངོས་བཟུང་བ་ནས་རིམ་གྱིས་བརྡ་འདི་གཞུང་ལུགས་དང་ལག་ལེན་ཁྲོད་དུ་རྒྱུན་འཇགས་སུ་སོང་
བ་ཡིན་ནོ། །དེ་བས་གཉའ་བློ་གྲོས་རྒྱལ་མཚན་གྱིས་མཛད་པའི་སྙན་ངག་གི་སྔོན་འགྲོ་ཁྱུང་སྔོན་
སྐྱེས་ཀྱི་རང་མདངས་གསར་བ་ལས། སྙན་ངག་ལ་སྲོག་གི་དབང་བོས་བཟུང་དགོས་པའི་སྔོན་བྱོན་
མཁས་པའི་བཞེད་དགོངས་དྲི་མ་མེད་པ་འདི་ནི་བོད་ཀྱི་སྙན་ངག་དང་ཚིག་རྒྱན་དང་གཞུང་ལུགས་
ཀྱི་རྒྱལ་མཚན་གྱི་རྩེ་མོར་སྲོག་གི་བཞེད་པ་ཡིད་བཞིན་གྱི་ནོར་བུ་བཏགས་སོ། །ཞེས་སོགས་
མགྲིན་པ་གཟེངས་སུ་བསྟད་དེ་བསྔགས་བརྗོད་གནང་འདུག་གོ། །དེས་ན་སྙན་ངག་གི་སྲོག་ཅེས་པ་
ནི་སྒྲ་ཡངས་དོག་གཉིས་སུ་གོ་བ་བྱས་ཆོག་པར་འདོད་དེ། སྒྲ་ཡངས་འཇུག་གི་དབང་དུ་བཏང་ན་
སྔོན་བྱུང་གི་ལོ་རྒྱུས་དང་སྐྱེས་རབས། ཕྱི་ནང་གི་ལྟ་བ་དང་ཆོས་དོན་སོགས་ལས་དྲངས་པ་དང་
།
རྒྱལ་སྲིད་དང་དམག་དོན།ཐ་ན་མི་སྒེར་གྱི་བསམ་པའི་འཆར་སྒོ་དང་འཚོ་བ་རོལ་སྟངས་སོགས་
ལས་དྲངས་པ་མདོར་ན་ངག་གི་འདུ་བྱེད་ཀྱིས་བསྡུས་པའི་གང་བསྟན་བྱའི་དོན་ལ་སྲོག་ཏུ་བཏགས་པ་དང་།
ཡང་སྒྲ་དོག་འཇུག་གི་དབང་དུ་བཏང་ན་སྤྱི་ཚོགས་འཚོ་བ་དང་རང་ཉིད་ཀྱི་འཚོ་བའི་ནང་ཉམས་
ལེན་དང་གསོག་ཉར། དབྱེ་ཞིབ་བཅས་བྱུང་བ་ལས་གང་ཞིག་བརྩམས་ཆོས་ཀྱི་ཐོག་མཐའ་བར་
གསུམ་དུ་ཁྱབ་པའི་རྩོམ་པ་བོའི་བསམ་བློ་ཉིང་བསྡུས་ལ་བརྗོད་པར་སྣང་། སྙན་ངག་སྨྲ་བ་དག་
གིས་དེ་དང་སྐྱེས་བུའི་རྒྱུད་ཀྱི་རྣམ་པར་ཤེས་པ་གཉིས་དཔེ་དོན་སྦྱར་ནས་འགྲེལ་བཤད་གནང་
ཡོད་པར་མ་ཟད་བོད་ཀྱི་སྙན་གཞུང་སོགས་སུ་བརྗོད་བྱ་སྡེ་བཞི་སྟེ་ཆོས་ཀྱི་སྡེ་དང་། ནོར་གྱི་སྡེ།
འདོད་པའི་སྡེ། ཐར་བའི་སྡེ་བཅས་སྒྲ་ཡངས་འཇུག་གི་དབང་དུ་བྱས་ནས་བཞག་ཡོད་ལ། སྙན་
ངག་མེ་ལོང་གི་དངོས་བསྟན་དུའང་གྲོང་ཁྱེར་དང་། རྒྱ་མཚོ། རི། དུས་བཞི། ཉི་ཟླ་འཆར་
ནུབ། སྐྱེད་ཚལ། ཆུ་ཡི་རོལ་རྩེད། ཆང་འཐུང་བ། གཉིས་སྦྱོར་གྱི་དགའ་སྟོན་ལ་རོལ་བ། དུས་
བཏབ་སྟེ་མ་ཚོགས་པ། གཉེན་བསུ་བ། དེ་ཉིད་སྐྱེ་འཕེལ། གྲོས་མོལ་བྱེད་པ། ཕོ་ཉའི་འགྲོ་འོང་།
གཡུལ་འཐབ་པ་བཅས་བཅུ་བདུན་སྙན་ངག་གི་སྲོག་ཏུ་བཞག་ཡོད་ཅིང་། དེ་ནི་སྒྲ་དོག་འཇུག་གི་
དབང་དུ་བྱས་ནས་བཞག་པར་སྣང་ངོ༌། །སྐབས་དོན་ལས་ཅུང་ཟད་འཕྲོས་ཏེ་གླེང་ན། སྤྱིར་སྙན་
289



དཔྱད་རྩོམ་གཅེས་བཏུས།
ངག་གི་ལེགས་ཉེས་དང་རིན་ཐང་ཡང་བརྗོད་བྱའི་སྲོག་གི་རྗེས་སུ་འགྲོ་ལྡོག་བྱེད་པར་སྣང་སྟེ། སྙན་
ངག་ཅེས་པ་ནི་ཚིག་སྙན་མོ་ཐམས་ཅད་ཕྱོགས་གཅིག་ཏུ་བསྒྲིགས་པ་ཙམ་མ་ཡིན་པར་བརྗོད་བྱའི་
དོན་ཕུན་སུམ་ཚོགས་པ་ཞིག་ཡོད་དགོས་པས་དོར་ཞི་གདོང་དྲུག་སྙེམས་བློས། སྙན་ངག་ཅེས་
པ་ཚིག་གི་སྙན་ཙམ། །མ་ཡིན་བརྗོད་བྱ་དོན་ཉམས་ལེགས་པ་དགོས། །ཞེས་གདམས་
པ་དང་། ཡང་ཁོང་གིས་མཛད་པའི་སྙན་ཚིག་རིག་པའི་ཤེས་བྱ་གནད་བསྡུས་ལས། རྫ་བུམ་སེང་
གེ་ཨ་མས་བཀང་བ་དང་། །གསེར་བུམ་མི་གཙང་རྟུག་པས་བཀང་བའང་ཡོད། །སེང་གེ་འོ་མ་
གསེར་བུམ་གཉིས་འཛོམས་རབ། །མིན་ན་སྔ་མ་དེ་ལེན་ཕྱི་མ་སྤོངས། །ཞེས་གསུངས་པ་དང་།
རྗེ་བླ་མ་བློ་བཟང་གྲགས་པས་ཀྱང་། འགའ་ཞིག་དོན་མེད་ཚིག་གི་མདུད་པ་རྩོམ། །གཞན་དག་
འབྲེལ་མེད་བླུན་ཚིག་བབ་ཅོལ་སྨྲ། །ཞེས་སོགས་གསུངས་པའང་བརྗོད་བྱ་དོན་གྱིས་སྙིང་བོ་གནད་
དུ་སྨིན་དགོས་པར་བསྟན་པ་ཁོ་ནའོ། །དེ་ལས་ལྡོག་པར་ཕྱོགས་ཚེ་སྲོག་གི་སྟོབས་ཉམས་པས་ཕ་
རོལ་བོར་ཡིད་འགུལ་སྦྱིན་པའི་སྒྱུ་རྩལ་གྱི་བྲོ་བ་སྟུག་པོ་དེའང་གཞི་ནས་ཤོར་ཚར་ཏེ། སྙན་ངག་
ཅེས་པ་ནི་དུས་དང་རྣམ་པ་ཀུན་ཏུ་བརྗོད་དོན་བཀོད་ལེགས་པོ་ཞིག་དང་འབྲེལ་ནས་ཡོད་པའི་སྒྱུ་
རྩལ་གྱི་ཉིང་བཅུད་ཅིག་གོ། །དེ་བས་རྩོམ་རིག་གི་རྨང་གཞིའི་རྩ་བའི་རིག་པ་ཞེས་པ་ལས་སྐད་ཆ་
འདི་འདྲ་ཞིག་བཤད་ཡོད་དེ། སྔར་ནས་ད་ལྟའི་བར་གྱི་ཕུལ་དུ་བྱུང་བའི་རྩོམ་ཡིག་ཐམས་ཅད་ལ་
སྒྱུ་རྩལ་གྱི་ཡིད་དབང་འཕྲོག་པའི་ནུས་པ་ཆེན་པོ་ལྡན་པར་མ་ཟད། དུས་ཚོད་ཀྱིས་ཚོད་བགམ་
ཐེག་པ་དང་། མུ་མཐུད་དུ་མི་ལ་སྒྱུ་རྩལ་གྱི་ལོངས་སྤྱོད་སྦྱིན་ཐུབ་པའི་རྒྱུ་མཚན་ནི། དེས་ཡིད་
དབང་འཕྲོག་ཐུབ་པའི་སྒྱུ་རྩལ་གྱི་རྣམ་པ་ཚད་མཐོ་བའི་སྒྱུ་རྩལ་ཙམ་ལ་བརྟེན་ནས་དུས་རིམ་ངེས་
ཅན་གྱི་སྤྱི་ཚོགས་འཚོ་བའི་དངོས་ཡོད་གནས་ཚུལ་གསོན་ཉམས་ལྡན་པའི་ངང་གཟབ་སྤྲོས་བྱས་
པ་དང་། ཕུན་སུམ་ཚོགས་པ་དང་གཏིང་ཟབ་པའི་བསམ་བློའི་དོན་སྙིང་ལྡན་པས་ཡིན། གལ་སྲིད་
ནང་དོན་འདི་དག་མེད་ན། མཛེས་པའམ་སྒྱུ་རྩལ་གྱི་རང་བཞིན་ཡོད་མེད་གླེང་བ་དེའང་ཆུ་ཤིང་སྙིང་
བོའི་རྗེས་སུ་བསྙེགས་སོ། །ཞེས་ལེགས་གསུངས་གནང་བ་སོགས་ལ་ང་ཚོས་བསམ་བློ་གཏོང་རན་
ཡོད་པར་འདོད་དོ། །
290



གངས་ལྗོངས་ཤེས་རིག་ནོར་བུའི་སློབ་གླིང་།
༥ སྙན་ངག་གི་རྒྱན་བཤད་པ།
སྙན་ངག་གི་རྒྱན་ཞེས་བྱ་བ་ནི་སྐད་ཆའི་སྒྱུ་རྩལ་གྱི་ཉམས་ཚུལ་ཇི་ལྟར་འདོན་པའི་ཐབས་སམ་
བཅད་ལྷུག་སྤེལ་མ་གང་རུང་གི་ལུས་དེ་ཉིད་མཛེས་པར་བྱེད་པའི་ཚིག་སྦྱོར་ཕུན་སུམ་ཚོགས་པ་
ཞིག་ལ་ཟེར། དཔེར་ན། ལང་ཚོའི་ལུས་དེ་ཉིད་མཛེས་པར་བྱེད་པའི་རིན་པོ་ཆེའི་ཕྲ་ཚོམ་དང་ལྡན་
པའི་རྣ་གོར་དང་། ཕྱག་གདུབ། སོར་གདུབ། སྙན་ཤལ། དོ་ཤལ། མགུལ་རྒྱན་ལྟ་བུ་རེད། དེ་
ཡང་འོས་འཚམ་གྱིས་སྦུད་དེ་ལང་ཚོ་དེ་ཉིད་མཛེས་པའི་ཡན་ལག་ཏུ་འགྲོ་དགོས་པ་བཞིན་དེ་ལས་
ལྡོག་པ་ནི་མ་ཡིན་ནོ། །དེ་ལྟ་བུའི་རྒྱན་ལ་སྙན་ངག་མེ་ལོང་དུ་དོན་གྱི་ཉམས་ཇི་ལྟར་འདོན་ཚུལ་དང་།
སྒྲ་ཡི་ཉམས་ཇི་ལྟར་འདོན་ཚུལ། གབ་སྦས་སོགས་ཀྱི་ཉམས་ཇི་ལྟར་འདོན་ཚུལ་ཏེ་ལེའུ་ཆེན་པོ་གསུམ་
དུ་ཕྱེས་ནས་བསྟན་ཡོད་ཅིང་། རིམ་བཞིན་དེ་དག་གི་མཚན་ཉིད་དང་དབྱེ་བ་མདོར་བསྡུས་སུ་བཀོད་
ན། རྗོད་བྱེད་ཀྱི་ཚིག་སྙན་ཞིང་མཛེས་པའི་ཉམས་སྣ་ཚོགས་ཀྱི་སྒོ་ནས་གཙོ་བོ་བརྗོད་བྱ་དོན་གྱི་ངོ་བོ་
སྣ་ཚོགས་གསལ་བར་སྟོན་པའི་དོན་གྱི་རོ་ཉམས་མཚར་ཆེ་བའི་ཚིག་སྦྱོར་གྱི་ངག་དོན་ཞིག་ལ་དོན་རྒྱན་
ཟེར་ཞིང་། དེ་ལ་རྩ་བའི་དབྱེ་བ་སོ་ལྔ་དང་། ནང་གསེས་དབྱེ་བ་ཉིས་བརྒྱ་གསུམ་ཡས་མས་ཡོད། ཡི་
གེ་གཟུགས་སམ་སྒྲ་གདངས་ཅི་རིགས་མཚུངས་པར་སྦྱར་བ་ལས་ཚིག་སྦྱོར་མཛེས་ཤིང་བརྗོད་བྱའི་དོན་
ཡང་འགལ་བ་དང་འབྲེལ་མེད་དུ་མ་གྱུར་བའི་སྒོ་ནས་ལེགས་པར་སྟོན་པ་ཞིག་ལ་སྒྲ་རྒྱན་ཟེར་ཞིང་། དེ་ལ་
རྩ་བའི་དབྱེ་བ་གསུམ་དང་ནང་གསེས་དབྱེ་བ་དོན་བདུན་ཡོད། བརྗོད་བྱའི་དོན་ཐད་ཀར་རྟོགས་མི་ནུས་
པར་བཤད་ཚུལ་འདྲ་མཚུངས་གཞན་ཞིག་གི་སྒོ་ནས་སྟོན་པར་བྱེད་པའི་ངག་གི་སྦྱོར་ཐབས་དམིགས་
བསལ་ཞིག་ལ་གབ་ཚིག་གི་རྒྱན་ཟེར་ཞིང་། དེ་ལ་དབྱེ་ན་བཅུ་དྲུག་ཡོད་དོ། །འདི་ནི་སྙན་གཞུང་མེ་
ལོང་མའི་ལུགས་ཀྱི་རྒྱན་གྱི་འཇོག་སྟངས་ལྟར་ཡིན་ལ། ཁོ་བོས་ནི་དཔེ་དོན་གང་ལ་བསམ་ཡང་རྒྱན་
ཞེས་པ་འདི་འདྲ་ཞིག་ལ་མིང་གིས་བཏགས་ན་དོན་དུ་ཨེ་འགྱུར་སྙམ་པའི་དོགས་གཞི་ཞིག་སྔ་མོ་ནས་
བློའི་ཕུགས་ལ་བཅག་ཡོད་ཀྱང་བོད་ཀྱི་སྔོན་གྱི་མཁས་པ་དག་བློ་བདེ་ངང་རྣམ་པ་ཀུན་ཏུ་དེ་ལྟར་བཀོད་པ་
ལས་གཞན་མ་མཐོང་བས་རེ་ཞིག་སྔོན་གྱི་བཞེད་དགོངས་དཔང་བཙན་པར་བྱས་སོ། །ལར་དགེ་ཆོས་
291.



དཔྱད་རྩོམ་གཅེས་བཏུས།
རིན་པོ་ཆེས་སྙན་ངག་མེ་ལོང་མའི་ལུགས་འདི་ནི་བོད་རང་གི་རང་དབང་བའི་ཚིག་སྦྱོར་སྡེབ་སྟངས་ཤིག་
མིན་པར་གསུངས་པ་བཞིན་སྙན་གཞུང་འདི་ལ་བོད་རང་གི་བརྡ་སྤྲོད་ཀྱི་གཞུང་དང་སྐད་ཆའི་ཆོས་ཉིད་
དང་འགལ་བ། མི་རིགས་རང་གི་སེམས་ཁམས་མཛེས་དཔྱོད་དང་མི་མཐུན་པ། རྒྱན་སྦྱོར་སྟངས་ལ་
ལ་ཞིག་ཁྲིད་རྒྱུན་ཙམ་སྐྱོང་བ་ལས་དོན་དམ་དུ་བོད་ཀྱི་སྐད་ཆ་ལ་དེ་འདྲ་མ་དམིགས་པ་སོགས་བློ་ངོར་མི་
འཚམ་པའི་འགལ་འཛོལ་སྣ་ཚོགས་ཤིག་ཡོད་པ་ཉི་ཤར་སྤར་མོས་མི་ཁེབས་པ་བཞིན་དུ་ཀུན་ལ་གསལ་
ཡང་ད་སྔ་སུས་ཀྱང་སྨྱུག་རྩེས་རེག་མ་ཐུབ་པར་ལུས་ཡོད་པར་མངོན་ལ། ཁོ་བོས་ནི་གཞུང་ལུགས་གང་
ཡིན་ཡང་མི་རིགས་དེའི་ཁྱད་ཆོས་ཀྱིས་མངོན་པར་ཕྱུག་དགོས་པས་ན་བོད་རང་གི་སྐད་ཆའི་སྒྱུ་རྩལ་གྱི་
སྦྱོར་ཐབས་སྟོན་པའི་སྙན་གཞུང་ནི་དེ་བས་ཀྱང་སྨྲོས་མ་དགོས་པར་འདོད་པས་གཟུར་གནས་སྨྲ་བ་དག་
གིས་ཐུགས་བཞེས་གནང་རོགས་ཞེས་ཞར་བྱུང་དུ་ཞུའོ། །མཇུག་ཏུ་གོང་དུ་རྣམ་པ་མི་འདྲ་བ་གསུམ་
གྱི་སྒོ་ནས་བོད་རང་གི་སྙན་ངག་སྤྱིའི་བྱུང་འཕེལ་དང་བོད་མཁས་པ་དག་གི་སྙན་གཞུང་དག་ལས་བསྟན་
པ་ཇི་བཞིན་སྙན་ངག་གི་གོ་དོན་དང་ལུས་སྲོག་རྒྱན་གསུམ་ལ་རང་གི་ལྟ་ཚུལ་འགའ་རེ་སྣོན་མར་བཏབ་
སྟེ་འགྲེལ་བཤད་གནང་ཁུལ་བྱས་ཡོད་ཀྱང་དོན་མ་གོ་བ་དང་། ལོག་པར་གོ་བ་དང་། འཐུས་མ་ཚང་བ་
སོགས་སྐྱོན་གྱི་ཆ་ངེས་པར་དུ་ཡོད་སྲིད་པས་ན་ཚུལ་འདི་ལ་རྣམ་དཔྱོད་ཡངས་པ་དག་གིས་དགོང་
འཆར་ལྷུག་རྩོལ་གནང་རྒྱུ་དང་། བདག་གི་ངལ་བའི་རྩོམ་པ་འདི་ལ་དགེ་བའི་ཆ་ཅུང་ཙམ་ཡོད་ན་རང་དང་
སྐལ་མཉམ་དག་ལ་ཕན་པའི་རྒྱུ་རུ་བསྔོའོ། །
རྩོམ་པ་བོ། ནག་བཟའ་བློ་བཟང་ཆོས་འཕེལ།（འབའ་སྣང་གྲོལ། )
སྐབས་དྲུག་པའི་མཐར་ཕྱིན་སློབ་མ། རྩོམ་འདི་ནི་༢༠༠༤ལོར་མཐར་ཕྱིན་ཆེད་རྩོམ་དུ་བྲིས་ཤིང་ཕྱིས་སུ་བཅོས།
ད་ལྟ་བོད་རིག་པར་སློབ་གཉེར་དང་ཉམས་ཞིབ་བྱེད་བཞིན་ཡོད།
292



གངས་ལྗོངས་ཤེས་རིག་ནོར་བུའི་སློབ་གླིང་།
བོད་ཆེན་པོའི་མཛངས་བློན་བཞི་བ་སློབ་དཔོན་ཐོན་མིའི་《ཡིག་ཕུད་
སྙན་རྩོམ》ལ་རགས་ཙམ་དཔྱད་པ།
འཇམ་དབྱངས་བསམ་འགྲུབ།
（གཙོས)
རྒྱལ་བ་ཀུན་གྱི་མཁྱེན་རབ་བཅུད། །
གཅིག་བསྡུས་འཇམ་དཔལ་སྨྲ་བའི་ལྷ། །
མི་ཡི་རྣམ་རོལ་ཐོན་མི་མཆོག །
སྤྱི་བོས་མཆོད་དོ་བདག་ལ་དགོངས། །
གང་དེས་མཛད་འཕྲིན་ཉིན་བྱེད་གཟི། །
དུས་ཀྱི་ཆུ་འཛིན་གྱིས་སྒྲིབ་ཚེ། །
སྙན་འགྱུར་རྫོགས་པའི་ཡིག་ཕུད་ཀྱང་། །
ཕྲག་དོག་ཅན་ལ་དུག་ཏུ་སྣང་། །
ཚུལ་འདི་མཁས་འདོད་རེ་བས་མིན། །
རང་བློ་གནས་འདིར་གོམས་ཕྱིར་རམ། །
སློབ་དཔོན་མཆོག་གི་སྐུ་དྲིན་ཆ། །
ཅུང་ཟད་གཟོ་སླད་འབད་པ་ལགས། །
293



དཔྱད་རྩོམ་གཅེས་བཏུས།
དེ་ཡང་བོད་ཀྱི་ལྷ་བཙན་པོ་རྒྱལ་རབས་སོ་གསུམ་པ་སྲོང་བཙན་སྒམ་པོའི་དགུང་བློན་བཞིའི་
ཡ་གྱལ་སློབ་དཔོན་ཐོན་མི་མཆོག་གིས་བསིལ་ལྡན་གངས་རིའི་ལྗོངས་ལ་མི་རིགས་རང་གི་སྐད་
ཀྱི་ཆོས་ཉིད་དང་མཐུན་པའི་ཡིག་འབྲུ་སོ་བཞིའི་བདག་ཉིད་ཅན་ཡི་གེ་འབྲི་བའི་སྲོལ་ཐོག་མར་
སྤྱིའི་༦༤༦ ༽ལོར་བཏོན་ཅིང་། མདོ་རྒྱུད་ཉི་ཤུ་རྩ་གཅིག་སོགས་བོད་སྐད་དུ་བསྒྱུར་ཏེ་མཛད་
རྗེས་རླབས་པོ་ཆེ་མཐའ་ཡས་པ་བཞག་པས་མཛངས་བློན་བདུན་གྱི་བཞི་བར་བགྲངས་ཤིང་
། དེ་
ཡང་ཁོང་གིས་ལོ་གསུམ་གྱི་རིང་བོད་མི་བྱིངས་ཀྱི་སྐད་ལ་བརྟག་ཅིང་དཔྱད་ནས་བརྡ་སྤྲོད་པའི་
གཞུང་ལུགས་ལེགས་པར་མཛད་པ་མཇུག་རྫོགས་ནས་རྟེན་འབྲེལ་གྱི་ལེགས་སྐྱེས་སུ་བྱ་དཀའ་བ་
དབྱངས་ཨ་ངེས་པའི་སྙན་ངག་གི་རྒྱན་གྱིས་ཆེར་སྤྲས་པའི་《ཐོན་མིའི་ཡིག་ཕུད》ཅེས་པ་དེ་ཉིད་
བཙུན་མོའི་ཚལ་ཞེས་པའི་ས་གནས་དེ་རུ་ཐོག་མར་རྒྱལ་བོ་ཡབ་ཡུམ་ལ་ཕུལ་བར་གྲགས་མོད།
ཡིན་ནའང་《ཡིག་ཕུད》དེའི་ཡིག་གཟུགས་དང་སྡེབ་སྦྱོར་སོགས་སྒྱུ་རྩལ་གྱི་ཆ་གང་ལ་བརྟག་ནའང་
ཁོང་གི་བརྩམས་ཆོས་མིན་པར་གསུང་མཁན་མི་ཉུང་བ་རེ་ཡོད་པས། འདིར་ཡང་ཁུངས་ཐུབ་ཡིག་
ཆ་དང་ལོ་ངོ་སྟོང་ཕྲག་ལྷག་ལ་བརྒྱུད་པའི་ངག་རྒྱུན་དག་ལ་གཞི་བཅོལ་ཏེ་བདག་གི་རྨོངས་བློར་
འཆར་ཚུལ་འགའ་ཞུ་བར་བྱ་བ་ལ། དང་བོ་ཐོན་མིའི་བརྩམས་ཆོས་ཡིན་མིན་ལ་དཔྱད་པ། གཉིས་
པ་བརྗོད་བྱའི་ནང་དོན་མདོ་ཙམ་བཤད་པ། གསུམ་པ་རྗོད་བྱེད་ཚིག་གི་སྒྱུ་རྩལ་གྱི་ཁྱད་ཆོས་ཅུང་
ཙམ་བཤད་པ། བཞི་བ་ལོ་རྒྱུས་ཀྱི་རྒྱབ་ལྗོངས་དངོས་བཤད་པ་བཅས་སོ། །
དང་བོ་ཐོན་མིའི་བརྩམས་ཆོས་ཡིན་མིན་ལ་དཔྱད་པ།
དེ་ཡང་《ཡིག་ཕུད་སྙན་རྩོམ》ཤོ་ལོ་ཀ་གཉིས་པོ་དེ་སྔོན་གྱི་ཆོས་འབྱུང་དང་ལོ་རྒྱུས་དེབ་
ཐེར་སོགས་གཞུང་མང་བོར་ཐོན་མིའི་བརྩམས་ཆོས་ཡིན་པར་བརྗོད་ཅིང་། བོད་ཀྱི་སྙན་གཞུང་
ཆེན་པོ་མཛད་མཁན་བོད་མཁས་པ་དང་ལྔ་བ་ཆེན་མོ་སོགས་མཁས་པའི་དབང་བོ་དེ་དག་གིས་
ཀྱང་ཐོན་མིའི་མཛད་པར་བཞེད་ཅིང་། རྒྱུན་དུ་《སྙན་གཞུང་མེ་ལོང་མ》བོད་དུ་མ་འགྱུར་གོང་ནས་
བོད་ལ་སྙན་ངག་ཡོད་པའི་མཚན་གཞི་དང་། 《ཡིག་ཐོག་སྙན་ངག》གི་ཐོག་མ་རུ་འདྲེན་གྱིན་འདུག་
294



གངས་ལྗོངས་ཤེས་རིག་ནོར་བུའི་སློབ་གླིང་།
མོད། ད་ལྟའི་ཞིབ་འཇུག་པར་རློམ་པ་ཁ་ཅིག་གིས་《ཡིག་ཕུད་སྙན་རྩོམ》ཤོ་ལོ་ཀ་གཉིས་པོ་དེའི་
ཡིག་གཟུགས་དང་སྡེབ་སྦྱོར་སོགས་བཙན་པོའི་དུས་སྐབས་ཀྱི་རྡོ་རིང་ཡི་གེ་དང་《ཏུང་ཧོང་གཏེར་
ཡིག》སོགས་དང་མི་འདྲ་ཞིང་། ཚིག་གི་ཕྲེང་བའི་མཛེས་རྒྱན་གྱི་སྒྱུ་རྩལ་ལའང་། 《སྙན་གཞུང་
མེ་ལོང་མའི་》ལེའུ་གསུམ་པའི་སྒྲ་རྒྱན་གྱི་ཤན་ཞུགས་ཡོད་པར་གཞིགས་ནས། 《ཡིག་ཕུད་སྙན་
རྩོམ》ཤོ་ལོ་ཀ་གཉིས་པོ་དེ་ཐོན་མིའི་བརྩམས་ཆོས་སུ་ཁས་མི་ལེན་ཞིང་། ད་དུང་བོད་ཀྱི་རྩོམ་རིག་
བྱུང་འཕེལ་གྱི་ལོ་རྒྱུས་སོགས་གང་ལ་བལྟས་ན་གནའ་ཡིག་གཟུགས་དང་སྡེབ་སྦྱོར། ཚིག་གི་ཕྲེང་
བའི་མཛེས་རྒྱན་དག་ལ་གཞིག་ནས་དེ་དུས་རབས་གང་ཡིན་གྱི་དཔྱད་ན་མི་ལེགས་པ་ཆེར་མེད་
མོད། ཡིན་ཡང་བདག་གི་རྨོངས་བློས་བསམ་གཞིགས་རེ་བྱས་ན་ཡིག་གཟུགས་དང་སྡེབ་སྦྱོར་
ཚིག་གི་ཕྲེང་བའི་མཛེས་རྒྱན་ཙམ་གྱི་ཁྱད་ཆོས་ཁོ་ནས་དུས་རབས་གང་ཡིན་གྱི་བརྩམས་ཆོས་
ཡིན་པར་ཐག་བཅད་དེ་བདེན་པར་བཟུང་ན་དེ་འདྲ་ལེགས་པོ་ཞིག་ཏུ་མ་མཐོང་སྟེ། རྒྱུ་མཚན་གང་
ཡིན་ཞེ་ན། 《རྭ་ལོ་ཙཱ་བ་རྡོ་རྗེ་གྲགས་ཀྱི་རྣམ་ཐར》ལས་ལ་མོར་ཞུགས་དུས། རྡོ་ལ་གསོལ་མཛོ་
མོ་ཞིག་གི་རྨིག་རྗེས་གསལ་བར་བྱུང་། བསེ་ཁྲབ་པ་འཁོར་བཅས་ཀྱི་སྲོག་སྙིང་འཕྲོག་ནས་དམ་
ལ་བཏགས། གྱེར་དུ་ཐོན་མི་སམ་བྷོ་ཊའི་《ཡིག་ཕུད》རྡོ་ལ་བརྐོས་པ་གཅིག་ཡོད་པ་མཇལ་ཚེ་
ཡི་གེ་ལས་བདུད་རྩི་བབས། རྒྱ་མར་ཆོས་རྒྱལ་སྲོང་བཙན་གྱི་འཁྲུངས་ས་གཟིགས་པ་ལ་གསོལ་
འདེབས་མཛད་ཚེ། ལུང་བ་འཇའ་འོད་ཀྱིས་གང་གསེབ་ནས་གསེར་གྱི་ཡིག་དྲུག་ཆར་བབས་པ་
ཀུན་གྱིས་མཐོང་། ཞེས་འཁོད་པ་ལྟར། རྒྱལ་སྲས་བྱང་ཆུབ་སེམས་དཔའ་རྣམས་ཀྱི་དད་པའི་
མཐུ་སྟོབས་དང་བསོད་ནམས་རླབས་པོ་ཆེའི་མཐུས་དེ་ལྟར་འབྱུང་བ་མི་སྲིད་པའི་གནས་ཤིག་ག་
ལ་ཡོད། རྭ་ལོ་ཙཱ་བ་ཁོང་ཉིད་ཀྱང་ཕེབས་དཀའ་བའི་འཕགས་ཡུལ་ལ་ཡང་ཡང་ཕེབས་ནས་དཀའ་
བ་བརྒྱ་ཕྲག་དུ་མ་ཁྱད་དུ་བསད་དེ་རིག་པའི་གནས་མཐའ་དག་ལ་ཐོས་བསམ་ཆེས་ཆེར་མཛད་
མཁན་ཞིག་ཡིན་པས། ཁོང་གི་ཐུགས་ཡིད་མཛངས་བློན་ཆེན་པོའི་རྣམ་དཔྱོད་དང་སྙིང་སྟོབས་
གོ་ཆ་བཙན་པོས་འཕྲོག་པ་དང་ཡུལ་གངས་རིའི་ལྗོངས་སུ་མཛད་རྗེས་རླབས་པོ་ཆེ་ས་སྟེང་དུ་ཤོང་
བ་བཞག་པ་སོགས་ཐུགས་ལ་འཁྲུངས་དུས་དད་འདུན་གྱི་སྤྱན་ཆབ་གཙང་མ་མིག་ཡུལ་དུ་ལྷུང་བ་
སྨྲས་མ་དགོས་པའོ། ། སྤྱིར་འདིར་སྤྲོ་ན་སྤྲོ་བར་བྱ་བ་མང་ཡང་སྐབས་འདིར་དགོས་པ་ཆུང་བས་
29



དཔྱད་རྩོམ་གཅེས་བཏུས།
ངལ་བ་ལྷུར་མ་བླང་ངོ་། ། གོང་གི་ཚིག་འདི་ཉིད་ལས་ཅི་ཞིག་རྟོགས་ཐུབ་ཅེ་ན། ལོ་ཙཱ་བ་ཁོང་ཉིད་
དུས་རབས་བཅུ་བའི་དཀྱིལ་ཙམ་སྟེ་སྤྱི་ལོ་ (༡༠༡༦ )ལོར་འཁྲུངས་པ་དང་། 《མེ་ལོང་མའི་སྙན་
གཞུང》སྒྱུར་བ་བོ་ཤོང་སྟོན་རྡོ་རྗེ་རྒྱལ་མཚན་མཆོག་དུས་རབས་བཅུ་གསུམ་པའི་རབ་བྱུང་བཞི་
བའི་སྤྱི་ལོ་༡༢༤༥ཤིང་སྦྲུལ་ལོར་གཙང་ལ་སྟོད་དུ་འཁྲུངས་པ་ཡིན་པས《ཡིག་ཕུད》དེ་《མེ་
ལོང་མ》མ་འགྱུར་བའི་ལོ་ཉིས་བརྒྱ་ལྷག་གི་གོང་དུ་རྡོ་ལ་བརྐོས་ཡོད་པ་དང་། ད་དུང་《དུང་དཀར་
ཚིག་མཛོད》དུའང་། （ བཙུན་མོ་ཚལ ） ལྷ་ས་གྲོང་ཁྱེར་སྟག་རྩེ་རྫོང་ཁོངས་སྤྱི་ལོ་དུས་རབས་
བདུན་པའི་ནང་ཐོན་མི་སམ་བྷོ་ཊས་བོད་ཡིག་དབྱངས་གསལ་གཏན་འབེབས་གནང་སྟེ། ཞལ་རས་
གསལ་ལ་ངང་མདངས་གང་བ་བཟང་། །ཞེས་པ་ནས་དུག་གསུམ་བདུད་འདུལ་ཀུན་ཏུ་ཐུལ།
ཞེས་སོགས་ཡིག་ཕུད་ཕུལ་བའི་ཡིག་གཟུགས་འཁོད་པའི་བྲག་རྡོ་དེ་བཙུན་མོ་ཚལ་དགོན་པའི་
རྒྱབ་ངོས་སུ་ཡོད་པ་ནི་《བེདཱར་ཡ་སེར་བོ》ནང་བྱིན་ཆེན་ཐུ་མི་སམ་བྷོ་ཊས་《ཡིག་ཕུད》ཕུལ་
བས་འཁོར་ནང་ལྷ་ཁང་དུ་གྲགས་པ་སོགས་རྒྱལ་བོ་ཡབ་ཡུམ་གྱི་སྐྱེད་མོས་ཚལ་ཏེ་བཙུན་མོ་རྣམས་
རྒྱུན་དུ་བཞུགས་པས་བཙུན་མོ་ཚལ་དུ་གྲགས་ཞེས་གསུངས་པ་ལྟར་སྔོན་དུས་སྲོང་བཙན་གྱི་
བཙུན་མོ་རྣམས་དེར་བཞུགས་ནས་མིང་དེ་ལྟར་ཆགས་པ་དང་། བྲག་བརྐོས་ཡི་གེ་དེ་རིག་གནས་
གསར་བརྗེའི་གོང་མཐོང་རྒྱུ་ཡོད་སྐད། བཙུན་མོ་ཚལ་གྱི་དགོན་པ་ནི་དུས་རབས་བཅོ་ལྔ་བའི་ནང་
༡༤༢༠རྗེ་ཙོང་ཁ་བའི་དངོས་སློབ་འདུལ་འཛིན་གྲགས་པ་རྒྱལ་མཚན་གྱིས་ཕྱག་བཏབ་འདུག
ཅེས་
གསུངས། 《ཡིག་ཕུད་སྙན་རྩོམ》 དེ་བཙུན་མོ་ཚལ་དགོན་པ་ཕྱག་འདེབས་མ་གནང་བའི་སྔོན་དུ་
བྲག་ལ་བརྐོས་ཡོད་པ་གོང་དུ་ཤེས་སོ། །དེ་ཡང་ཐོན་མིས་《ཡིག་ཕུད》ཕུལ་བ་ལ་རྗེས་དྲན་གྱི་ཚུལ་
དུ་བྲག་ལ་བརྐོས་པ་ཡིན་ཞིང་བྲག་བརྐོས་《ཡིག་ཕུད》ལ་བརྟེན་ཏེ་ལྷ་ཁང་བཞེངས་པ་ཡིན་པས་ལྷ་
ཁང་དེའི་རྟེན་གཙོ་ཡང་《ཡིག་ཕུད》དེ་ཉིད་ཡིན་ཏེ། དེ་གང་གིས་ཤེས་ཤེ་ན། ཐོག་མར་བཙན་པོ་
སྲོང་བཙན་སྒམ་པོའི་དུས་ཀྱི་ཡིག་གཟུགས་ཁག་གཅིག་ལྷ་སའི་ཤར་རྒྱུད་འཇན་ཁོག་སྣང་ལྷ་ཁང་
(ད་ལྟ་སྟག་རྩེ་རྫོང་ཁོངས་ཀྱི་བཙུན་མོའི་དགོན་པ )གི་བྲག་སྡེབས་སུ་བརྐོས་ཡོད་པ་དེའི་ནང་དོན་
ནི་ཐོན་མིས་བཙན་པོ་སྲོང་བཙན་སྒམ་པོར་བསྟོད་པ་ཕུལ་བའི་སྙན་ཚིག་གི་ཡིག་ཕུད་དེ་ཡིན། ཞེས་
བྲིས་ཡོད་པའི་དཔྱད་གཞི་རྣམས་ལ་གཟིགས་ན་《ཡིག་ཕུད》དེ་ཉིད་དུས་རབས་གང་གི་ཡིན་མིན་
296



གངས་ལྗོངས་ཤེས་རིག་ནོར་བུའི་སློབ་གླིང་།
དང་མཁས་མཆོག་ཐོན་མིའི་ཕྱག་རྩོམ་ཡིན་མིན་སོགས་གསལ་ལེར་མངོན་ཐུབ་པས་ཐེ་ཚོམ་སྤུ་རྩེ་
ཙམ་ཡང་བྱ་མི་དགོས་སོ། །ཡང་ཅུང་བསམ་དགོས་པ་ཞིག་ལ་《རྭ་ལོའི་རྣམ་ཐར》ལས་གྱེར་ཞེས་
པའི་ས་མིང་དེ་བོད་ལྗོངས་སྟག་རྩེ་རྫོང་གི་འབྲོམ་ཐོད་ཆས་གྱེ་རེ་ཞང་དང་ལ་མོ་ཆས་གཙང་རྟོགས་
ཞང་དུ་ཁྱབ་པའི་ས་ཁྱོན་སྤྱིའི་མིང་ཡིན་མིན་དང་། བཙུན་མོའི་ཚལ་དང་ཉེ་ཞིང་འབྲེལ་བའི་འབྲོམ་
ཐོད་ཆུས་གྱི་རེ་ཞང་དུ་གྱེར་དགོན་གསར་ ( དགོན་པ་རི་ཁྲོད ）ཞེས་པ་ཞིག་ཡོད་པ་གཉིས་ལས་
གང་ཡིན་གསལ་བོ་ཞིག་བཤད་དཀའ་ཡང་། ཕྱོགས་གཞན་ཞིག་ནས་བསམ་གཞིག་རེ་བྱས་ཚེ་རྭ་
ཡེ་ཤེས་སེང་གེས་《རྭ་ལོ་ཙཱ་བ་རྡོ་རྗེ་གྲགས་ཀྱི་རྣམ་ཐར》མཛད་དུས་བཙུན་མོའི་ཚལ་གྱི་ཆོས་སྡེ་དེ་
བཏབ་མེད་པ་མངོན་སུམ་ཡིན་པས་ཆོས་སྡེ་དེ་ཉིད་《རྭ་ལོའི་རྣམ་ཐར》བརྩམས་ནས་ལོ་བརྒྱ་ཕྲག་
གཉིས་ཀྱི་རྗེས་སུ་བཏབ་པ་གོང་དུ་གསལ་ལོ། །དེ་ཡིན་ན་གོང་གི་《རྭ་ལོའི་རྣམ་ཐར》ལས་ལ་མོར་
ཞུགས་དུས་ཞེས་པ་དང་གྱེར་དུ་ཐོན་མི་སམ་བྷོ་ཊས་ཡིག་ཕུད་རྡོ་ལ་བརྐོས་པ་གཅིག་ཡོད་པ་མཇལ་
ཚེ་ཞེས་པ་དང་། ཡང་ན་རྒྱ་མར་ཆོས་རྒྱལ་སྲོང་བཙན་གྱི་འཁྲུངས་སར་གཟིགས་པ་དང་། ཞེས་
སོགས་ཀྱི་ཚིག་ཟིན་ལ་བརྟག་ན་ལ་མོ་ནས་གྱེར་ཞེས་པའི་སར་ཉེ་ཞིང་དེ་ནས་ཆོས་རྒྱལ་འཁྲུངས་
ས་རྒྱ་མ་མདར་ཤིན་ཏུ་ཉེ་བ་ཞིག་ཡིན་ཤས་ཆེ་སྙམ་པས་ས་གནས་དེར་ཆ་རྒྱུས་མངའ་བའི་མཁས་
དབང་དག་གིས་དཔྱད་པའི་གནས་སོ། །ཡང་ཞུ་བར་བྱ་བ་ལ་དེང་སང་བཙུན་མོའི་ཚལ་དགོན་པའི་
ནང་རྟེན་གཙོ་བོ་བྲག་བརྐོས་《ཡིག་ཕུད》དེ་《རྭ་ལོའི་རྣམ་ཐར》ལས་བྱུང་བའི་《ཐོན་མིའི་ཡིག་
ཕུད》དེ་ཡིན་ནམ། དེ་ལ་བརྟེན་ཏེ་མ་ཕྱི་བྱས་པ་ཡིན་མིན་སོགས་བདག་གི་རྨོངས་བློ་འདིར་ཤོང་
དཀའ་བ་ཞིག་ཡིན་པས་གཟུར་གནས་མཁས་པ་དག་གིས་བཀའ་སློབ་གནང་བར་ཞུ་བ་ལགས།
སྤྱིར་ཚིག་གི་ཕྲེང་བ་སྤེལ་ལུགས་དང་སྒྲ་རྒྱན་སྦྱོར་སྟངས་ཙམ་ཞིག་གིས་དུས་རབས་བཅུ་གསུམ་
པའི་སྔོན་གྱི་མིན་པའི་སྒྲུབ་བྱེད་དུ་འགྲོ་དཀའ་སྙམ་མོ། །སྙན་གཞུང་《མེ་ལོང་མ》མ་འགྱུར་བའི་
སྔོན་དུ་བོད་ཀྱི་ལོ་ཙཱ་བ་དག་གིས་རྒྱ་གཞུང་སྣ་ཚོགས་ལ་ཐོས་བསམ་རླབས་པོ་ཆེ་བྱས་ཏེ་དབྱུག་
པ་ཅན་གྱི་སྙན་གཞུང་ལྟ་བུའི་རྒྱན་གྱིས་སྤྲས་པ་ཡོད་པ། རྔོག་ལེགས་པའི་ཤེས་རབ་ ( སྤྱི་ལོ་
༡༠༥ལོར་འཁྲུངས） ཀྱིས། ཨ་ཕ་ཁོ་ནི་ཇ་ཆང་ཤ །གཅིག་པུ་ཟ་འཛུག་དེ་ལ་ཧེ། །ཉེ་ཝ་ཚོ་ནི་
ཏིག་ཀ་རེ། །ཐོབ་ཙམ་ཞུ་ཞེས་བྱ་བ་ཡིན། །ཞེས་སྙན་རྩོམ་ཤོ་ལོ་ཀ་གཅིག་གི་ནང་དུ་གསལ་བྱེད་
297



དཔྱད་རྩོམ་གཅེས་བཏུས།
སུམ་ཅུ་ཆ་ཚང་བར་བརྩམས་ཡོད་པ་དང་། རྭ་ལོ་ཙཱ་བ་རྡོ་རྗེ་གྲགས་ （ སྤྱི་ལོ་༡༠༡༦འཁྲུངས )
ཀྱིས། ཐོབ་དཀའ་བའི་དལ་འབྱོར་མི་ལུས་ཐོབ། །ཐར་དཀའ་བའི་འཇིག་རྟེན་ཁྱིམ་ནས་ཐར། །
ཤེས་དཀའ་བའི་རིག་པའི་གནས་རྣམས་ཤེས། །ད་དེ་བས་དཀའ་བ་འབྱུང་མི་སྲིད། །བགྲོད་དཀའ་
བའི་བལ་བོའི་ཡུལ་དུ་ཕྱིན། །མཇལ་དཀའ་བའི་བླ་མ་སངས་རྒྱས་མཇལ། །བཏང་དཀའ་བའི་
གསེར་ཕྱེ་འཕངས་མེད་བཏང་། །ད་དེ་བས་དཀའ་བ་འབྱུང་མི་སྲིད། །ཐོབ་དཀའ་བའི་གདམས་པ་
ཟབ་མོ་ཐོབ། །འགྲུབ་དཀའ་བའི་མངོན་ཤེས་རྫུ་འཕྲུལ་གྲུབ། །རྟོགས་དཀའ་བའི་གནས་ལུགས་ཟབ་
མོ་རྟོགས། །ད་དེ་བས་དཀའ་བ་འབྱུང་མི་སྲིད། །ཅེས་གསུངས་པ་ལྟ་བུ་སྙན་གཞུང་《མེ་ལོང་མའི》
སྒྲ་རྒྱན་ལས་ཐོག་མཐའ་གཉིས་ན་ཡོད་པའི་ཟུང་ལྡན་དང་བར་ཆོད་ཅིང་དབུས་ན་ཡོད་པའི་ཟུང་ལྡན་
འདྲེས་མའི་རྒྱན་ཕུན་སུམ་ཚོགས་པའི་ལམ་ནས་གསུངས་ཡོད་པ་དང་། དེ་དང་འདྲ་བའི་བརྩམས་
ཆོས་མང་དུ་ཡོད་པ་དག་ལ་དཔག་ན་སྔོན་བྱོན་ལོ་ཙཱ་བ་རྣམས་ཀྱིས་རྒྱ་གར་གྱི་རིག་གཞུང་མང་དུ་
གསན་ཏེ་ནང་བའི་བསྟན་པ་རིན་པོ་ཆེ་འདི་ཉིད་ཀྱི་ཕྱིར་དུ་ཐ་སྙད་རིག་གནས་ཏེ་སྙན་གཞུང་ཡན་
ཆད་ལ་ཐོས་བསམ་རྡོ་རུས་ཐུག་པ་ལྟ་བུ་བྱས་ཡོད་པ་ཤེས་ནུས་ཏེ། དཔེར་ན་རྒྱ་གར་གྱི་གནའ་
བོའི་སྙན་གཞུང་《རཱ་མ་ཡ་ཎ》དང་《བྷ་ར་ཏ》སོགས་གསན་ཡོད་པ་གདོན་མི་ཟའོ། །ཡང་ཕྱོགས་
གཞན་ཞིག་ནས་དྲན་འོངས་པ་ནི་དེབ་དཀར་མཁན་པོས་དབྱུག་པ་ཅན་དང་བཙན་པོ་སྲོང་བཙན་
སྒམ་པོ་གཉིས་དུས་མཉམ་པར་གསུངས་པའང་མཁས་དབང་ཆེན་པོའི་གཏམ་དུ་སྣང་ངོ་། །དེར་མ་
ཟད་དེང་སྐབས་སྙན་ངག་ལ་དུང་ཞེན་ཆེ་བའི་གསར་སྐྱེས་སྙན་ངག་པ་དག་གིས་གཙིགས་ཆེན་བྱེད་
བཞིན་པའི་རང་མོས་སྙན་ངག་འདི་ཡང་ལོ་རབས་བརྒྱད་ཅུ་བའི་ན་གཞོན་རྩོམ་པ་བོ་དོན་གྲུབ་རྒྱལ་
གྱིས་རྒྱ་ཡིག་གི་རྩོམ་རིག་དང་རྩོམ་གཤིས་ལ་བརྟེན་ཏེ་བོད་ཡིག་གི་ལམ་ནས་ཐོག་མར་སྤེལ་བ་
དང༌། ཁ་སང་དེ་རིང་དབྱིན་ཡིག་དང་རྒྱ་ཡིག་སོགས་ཡིག་རིགས་མང་བོའི་རྩོམ་རིག་སྣ་ཚོགས་
ཤིག་ལ་ཁུངས་བཅོལ་ཏེ་བོད་ཡིག་གི་ལམ་ནས་ཀྱང་རྩོམ་གཤིས་སྣ་ཚོགས་ཤིག་སྤེལ་བཞིན་པ་
འདི་ཡིན་ནོ། །དེ་ལྟ་ན་《ཡིག་ཕུད་སྙན་རྩོམ》ཤོ་ལོ་ཀ་གཉིས་པོ་དེ་སྙན་གཞུང་《མེ་ལོང་མའི》
སྒྲ་རྒྱན་རེ་གཉིས་ཀྱིས་བཅིངས་པ་ཙམ་གྱིས་《ཡིག་ཕུད་སྙན་རྩོམ》དེ་བཙན་པོའི་དུས་སྐབས་ཀྱི་
བརྩམས་ཆོས་མིན་པའི་སྒྲུབ་བྱེད་དུ་འགྲོ་དཀའ་བར་མ་ཟད། བོད་རང་ལ་ཡང་དེ་ལྟ་བུའི་རྩོམ་སྟངས་
298



གངས་ལྗོངས་ཤེས་རིག་ནོར་བུའི་སློབ་གླིང་།
）
མེད་མི་སྲིད་དེ། དཔེར་ན་རྣལ་འབྱོར་གྱི་དབང་ཕྱུག་ཆེན་པོ་རྗེ་བཙུན་མི་ལའི ( སྤྱི་ལོ་༡༠༤༠
༡༡༢༣ལོར་འཁྲུངས། ） མགུར་འབུམ་ལས། བུ་མོ་དང་བོ་ལྷ་ཕྲུག་འཛུམ་ཁ་མོ། །ནོར་གང་དམར་
འཁྱེར་བའི་དབང་མོ་ཆེ། །བར་དུ་ལན་ཆགས་འཁོར་མེད་མ། །ཕ་ལ་དངོས་སུ་བསླངས་ནས་འཁྱེར། །
བྱིན་པ་ངོ་སོར་མི་བྱེད་པ། །དྲིན་ཆེན་ཕ་མའི་སྙིང་རླུང་སློང་། །ཤ་མར་གྲ་མོ་གདོང་དམར་མ། །
ལེགས་ན་གཞན་གྱི་དཔལ་སྐྱེད་མ། །ཉེས་ན་རང་གི་བྱུར་སྡུད་མ། །ཞེས་སོགས་སྒྲ་རྒྱན་གྱི་ཁྱད་
ཆོས་མངོན་སུམ་དུ་ཐོན་པ་འདི་ལྟ་བུ་ཡང་སྔོན་བྱོན་སྐྱེས་ཆེན་དག་གི་གསུང་འབུམ་ཁྲོད་ན་མང་
དུ་མཇལ་རྒྱུ་ཡོད་དེ་དཔྱོད་པའི་བློ་མིག་ཆེས་ཆེར་གཡོ་བའི་མཁས་དབང་དག་གིས་སྤྱན་དཀྱུས་
ཡངས་པོར་ཕྱེ་བར་བྱའོ། ། ༣མི་རིགས་གང་དང་གང་ཡིན་ཡང་ལོ་ངོ་སྟོང་ཕྲག་ལྷག་ནས་ལོ་རེ་རེའི་
བྱུང་བ་རྣམས་རྟགས་སམ་རི་མོར་བཏབ་པ་（ངག་རྒྱུན་གྱིས་གསོས་བཏབ་སྟེ ）འབྲངས་བུས་སྟར་
ལ་བརྒྱུས་སྲོལ་ཡོད་པས་ན་ལོ་རྒྱུས་ཞེས་པའི་ཐ་སྙད་བྱུང་བར་གྲགས་ཞེས་གསུངས་པ་ལྟར། །
བོད་དང་རྒྱ་གར་གང་ལ་མཚོན་ན་འང་ངག་རྒྱུན་ནས་དར་བའི་ལོ་རྒྱུས་དང་སྒྲུང་གཏམ་སོགས་
ཁུངས་བཙན་ཞིང་དུས་རབས་ཀྱི་བདེན་དཔང་ཤིན་ཏུ་གསལ་བ་ཡོད། གཉིས་ན་དམངས་ཁྲོད་ངག་
རྒྱུན་གྱི་རིག་གནས་ཟེར་བ་འདི་ངག་ཐོག་ནས་བརྒྱུད་འོངས་པ་ཞིག་རེད། དཔེར་ན། དམངས་ཁྲོད་
ཀྱི་ལོ་རྒྱུས་དང་གནའ་གཏམ། གཉེན་གྱི་སྐོར། གེ་སར་སྒྲུང་ལྟ་བུ་ངག་ཐོག་ནས་བརྒྱུད་འོངས་པ་
ཡིན། ཞེས་ཨ་ལགས་དོར་ཞི་ཚང་གིས་གསུངས་པ་ལྟར། རྒྱ་བོད་གང་ལའང་མཚོན་ན་ངག་རྒྱུན་དུ་
བརྒྱུད་པའི་རྩོམ་རིག་ཧ་ཅང་མང་དུ་ཡོད་དེ་རྒྱ་གར་བའི་ངག་རྒྱུན་ལས་དར་བའི་སྙན་རྩོམ་རིང་མོ་རཱ་
མ་ཡ་ཎ》དང་《བྷ་ར་ཏ》དང་བོད་རང་ཉིད་ཀྱི་དམངས་ཁྲོད་ངག་རྒྱུན་སྙན་རྩོམ་ལོ་རྒྱུས་རིང་མོ《གེ་
སར་སྒྲུང་》དང་《སྲིད་པ་ཆགས་གླུ》《ཨ་མཚར་མཚར་དགུ》སོགས་ལོ་ངོ་སྟོང་ཕྲག་ལྷག་གི་སྔོན་དུ་
དམངས་ཁྲོད་ངག་རྒྱུན་ནས་བྱུང་བའི་རྩོམ་རིག་ཤ་སྟག་ཡིན་པས་དམངས་ཁྲོད་ངག་རྒྱུན་ནི་ཁུངས་
བཙུན་ཞིང་གདོད་མའི་འཚོ་བ་སྔོགས་འདོན་བྱེད་པའི་རྒྱུ་ཆ་གལ་ཆེན་ཞིག་ཡིན་པས་ཁྱད་ཆོས་ཀྱང་
མི་ཉུང་བ་ཞིག་ཡོད་དོ། །འདིར་ཡང་དམངས་ཁྲོད་ངག་རྒྱུན་བཙན་པོར་ཁུངས་བཅོལ་ན། ད་སྐབས་
བོད་ལྗོངས་སྟག་རྩེའི་ས་ལ་མི་ལོ་སྟོང་ཕྲག་གི་ངག་རྒྱུན་དེ་མ་ཉམས་པར་སྔར་བཞིན་གསོན་པོར་
གནས་ཡོད་པ། སྔོན་ཆོས་རྒྱལ་སྲོང་བཙན་སྒམ་པོའི་བ་
ད་པོའི་བཀའ་ལྟར་ཐོན་མི་སམ་བྷོ་ཊ་རྒྱ་གར་ལ་སློབ་
39



དཔྱད་རྩོམ་གཅེས་བཏུས།
གཉེར་དུ་ཕེབས་ཏེ་རིག་གནས་སྣ་ཚོགས་པ་མང་དུ་སྦྱངས་ཤིང་བོད་སྐད་ཀྱི་ཁྱད་ཆོས་དང་མཐུན་
པའི་ད་ལྟའི་བོད་ཡིག་འདི་གསར་བཏོད་མཛད་དེ་ཕྱིར་ཕེབས་ཚེ། ཆོས་རྒྱལ་སྲོང་བཙན་ཡབ་ཡུམ་
ལྷ་ས་ནས་བཙུན་མོའི་ཚལ་དགོན་དུ་སྤྲོ་འཆམ་དུཕེབས་པས། བློན་ཁོང་གིས་ཀྱང་བོད་ཡིག་ལེགས་
པར་བརྩམས་གྲུབ་བྱུང་སྟེ་གནས་དེར་ཕེབས་ནས་དགའ་སྤྲོའི་རྟེན་འབྲེལ་དུ《ཡིག་ཕུད་སྙན་རྩོམ》
དེ་ཐོག་མར་ཆོས་རྒྱལ་སྲོང་བཙན་སྒམ་པོ་ལ་ཡིག་ཕུད་དུ་ཕུལ་བ་ཡིན་པས་ས་དེའི་བོད་མི་བྱིངས་
ཀྱིས་དོན་དེ་ཉིད་རྗེས་དྲན་བྱེད་ཆེད་མི་འགྱུར་གོར་མོའི་རྡོ་ལ་བརྐོས་པར་གྲགས་སོ། །༤དེང་
སྐབས་ང་ཚོས་བེད་སྤྱོད་བྱེད་བཞིན་པའི་སྒྲ་སྦྱོར་ཡི་གེ་འདི་ཐོག་མར་གསར་བཏོད་མཛད་སྐབས་
བོད་ས་གནས་སྤྱིའི་སྐད་གཞི་བྱས་ཏེ་བརྩམས་པ་ཡིན་མོད། ཡིན་ན་ཡང་དུས་རབས་ཀྱི་འཕོ་འགྱུར་
དང་སྤྱི་ཚོགས་འཕེལ་རྒྱས་ཀྱི་དབང་གིས་སྐད་ཡིག་ལ་ཡང་འགྱུར་བ་མང་དུ་ཕྱིན་ཡོད། དེ་ནི་རྒྱུ་
མཚན་གང་གིས་ཤེས་ཤེ་ན། བཀས་བཅད་རིམ་པ་གསུམ་བྱས་པས་རྟོགས་ནུས་ཏེ། སྤྱི་ལོ་དུས་
རབས་བདུན་པའི་ནང་ (༦༢༩ )དུ་བོད་རྒྱལ་ལོ་གསུམ་པ་སྲོང་བཙན་སྒམ་པོས་སྲིད་དབང་བཟུང་
བ་ནས་སྨིན་གྲོལ་ལོ་ཙཱ་བ་དྷརྨ་ཤྲཱི་སྐུ་འཚོ་བཞུགས་ཀྱི་བར་དུ་ལོ་ངོ་ཆིག་སྟོང་བརྒྱ་མེད་བདུན་ཅུ་
དོན་བདུན་གྱི་རིང་ལ་སྔ་རྗེས་སུ་ལོ་ཙཱ་བ་མཁས་པ་བདུན་བརྒྱ་ལྷག་ཙམ་བྱུང་བ་རྣམས་ཀྱིས་རྒྱ་
གར་ནག་དང་ལུ་ཡུལ། ཁ་ཆེ། ཞང་ཞུང་། བལ་ཡུལ་སོགས་ནས་སྒྲ་དང་སྙན་ངག་གསོ་རིག་རྩིས་
དཀར་ནག་སོགས་ཐ་སྙད་རིག་གནས་སྤྱི་དང་ཁྱད་པར་དུ་མདོ་སྔགས་ཀྱི་གཞུང་ལུགས་སྟོང་ཕྲག་
ལྷག་བསྒྱུར་བ་རྣམས་ད་ལྟ་བཀའ་བསྟན་གྱི་ཁྲོད་ན་བཞུགས་པ་རྣམས་ལ་བཀས་བཅད་གསུམ་པ་མ་
བྱས་པ་གཅིག་ཀྱང་མཐོང་རྒྱུ་མེད་དོ། །དེར་མ་ཟད་ཐོན་མི་རང་གིས་མཛད་སྒྱུར་གནང་བའི་སྒྲ་རིག་
པའི་བསྟན་བཅོས་བརྒྱད་དང་མདོ་སྡེ་ཟ་མ་ཏོག་སོགས་མདོ་རྒྱུད་ཉི་ཤུ་རྩ་གཅིག་པོར་བཀས་བཅད་
བྱས་ཡོད་པ། དེ་དག་གི་མཇུག་བྱང་ལ་སྐད་གསར་བཅད་ཀྱིས་བཅོས་ཏེ་གཏན་ལ་ཕབས་པའོ། །
ཞེས་འཁོད་ཡོད་དོ། །དེའི་ཕྱིར་ཡོད་དོ་ཅོག་རྡོ་རིང་ཡི་གེ་དང་ཏུན་ཧོང་གཏེར་ཡིག་དག་ལ་བསྟུན་
ཅི་ཐུབ་བྱས་པ་ནི་ནོར་འཁྲུལ་གྱི་གོར་མཛོད་ཆེན་པོ་ཐེབས་ངེས་ཡིན་ལ། ཡང་ཡིག་གཟུགས་ལ་
འགྱུར་བ་མང་དུ་ཕྱིན་ཡོད་དེ། བཙན་པོ་མང་སྲོང་མང་བཙན་གྱི་དུས་ཡིག་གཟུགས་ལ་མཁས་པ་
ཆ་ངར་རིན་ཆེན་འབར་གྱི་ཕྱག་བྲིས་བྱས་པའི་ཡིག་གཟུགས་《སོ་ཕག་གཤིབ་འདྲ》ནས་རྒྱལ་དབང་
300



གངས་ལྗོངས་ཤེས་རིག་ནོར་བུའི་སློབ་གླིང་།
ལྔ་བའི་བཀའ་ལྟར་སྡེ་སྲིད་སངས་རྒྱས་རྒྱ་མཚོས （སྤྱི་ལོ་༡༦༨༧ལོར 《ཐིག་རིས་རིན་ཆེན་སྒྲོམ་
བུའི་འགྲེལ་བ》བརྩམས་ནས་སླར་ཡངདབུ་ཅན་ཚད་ལྡན་དུ་གཏན་འཁེལ་མཛད་པའི་བར་དུ་ཡིག་
གཟུགས་ལའང་འགྱུར་བ་མང་དུ་ཕྱིན་ཡོད་པ་བསྙོན་མེད་ཡིན་ནོ། །དེའི་ཕྱིར་《ཡིག་ཕུད་སྙན་རྩོམ》
དེའི་ཡིག་གཟུགས་དང་མིང་བརྡ་ཙམ་གྱིས་དུས་རབས་བདུན་པའི་སྐབས་ཀྱི་བརྩམས་མིན་པའི་
སྒྲུབ་བྱེད་དུ་མི་འགྲོ་ཞིང་ཚིག་སྦྱོར་ཙམ་གྱིས་སློབ་དཔོན་ཐོན་མིའི་ཕྱག་རྩོམ་མིན་པའི་སྒྲུབ་བྱེད་དུ་
དེ་བས་ཀྱང་འགྲོ་དཀའོ། །ཏུན་ཧོང་གཏེར་ཡིག་སོགས་ལ་དེ་འདྲའི་ཡིད་བརྟན་འཕེར་སའི་གནས་མ་
ཡིན་ཏེ། དེ་དག་གི་ནང་དུ་སློབ་དཔོན་ཐོན་མིའི་བརྡ་སྤྲོད་ཀྱི་གཞུང་དང་མཐུན་ཐབས་དཀའ་བ་ཡང་
ཡོད་དེ། དཔེར་ན། མིང་གཞིའི་ཕོ་ཡིག་ཀ་ཅ་ཏ་པ་དང་མ་ནིང་གི་ཡི་གེ་ཁ་ཆ་ཐ་ཕ་སོགས་ཕན་ཚུན་
གདམས་ང་བྱས་པ་དང་འབྲེལ་སྒྲ་དང་ལ་དོན་སོགས་ཀྱི་ཚིག་ཕྲད་འགའི་སྐབས་སུམ་ཅུ་བའི་གཞུང་
དང་མི་མཐུན་པར་གང་འདོད་དུ་བསྲེས་ཏེ་བྲིས་ཡོད་དོ། །ད་དུང་དེ་བས་ཀྱང་ཏུན་ཧོང་གཏེར་ཡིག་
གི་ལོ་རྒྱུས་ཐད་ལ་མགོ་རྔ་མི་ཚང་ཞིང་ཤོག་ལྷེ་གོང་འོག་མཐུན་ཐབས་དཀའ་བ་སོགས་ཨ་ལགས་
ཚེ་ཏན་ཞབས་དྲུང་ཚང་གིས་རེ་རེ་བཞིན་མཛུབ་མོ་བཙུགས་ཡོད་པར་ལྟོས་དང་རྣམ་དཔྱོད་དང་ལྡན་
པའི་མཁས་དབང་ཞིག་གི་ཕྱག་རྩོམ་ཡིན་མིན་ལ་དོགས་པའང་ངང་གིས་ལྷུང་འོང་ངོ༌། །
སྤྱིར་ཐོས་
(་ཐོས་པ་ཉུང་ཞིང་རིག་པ་བརྟུལ་བའི་ཅོལ་ཆུང་བདག་ལྟ་བུས་སྨྲ་དཀའ་བའི་གཏམ་མང་དུ་
ཡོད་ཀྱང་རྣམ་དཔྱོད་ཀྱི་དཔལ་རབ་ཏུ་འབར་ཞིང་བློ་གྲོས་ཀྱི་སྤྱན་ཟུང་ཕྱོགས་སུ་མ་ལྷུང་བའི་མཁས་
དབང་དག་གིས་དཔྱད་པའི་གནས་ཡིན་པས་སྐུལ་དམན་བདག་གི་རྨོངས་བློར་ཤོང་དཀའ་དག་འབྲི་
མ་སྤོབས་པའོ། །
གཉིས་པ་བརྗོད་བྱའི་ནང་དོན་མདོ་ཙམ་བཤད་པ།
དེ་ཡང་ཞལ་རས་གསལ་ལ་ངང་མདངས་གང་བ་བཟང་། །གདམས་ངག་ཟབ་ལམ་མ་ཆད་ཐ་
དད་རང་། །ལས་ངན་བག་ཆགས་ཐམས་ཅད་བསལ་མཛད་པ། །འཕགས་པ་མ་ཕམ་ཡང་དག་དམ་
པ་ལགས། །བདེ་གཤེགས་བདེན་ངེས་ཡེ་ཤེས་ཏེ། །ཏིང་འཛིན་ཞི་ཉིད་རིག་ཅིང་གཟིགས། །ཉོན་
C7



དཔྱད་རྩོམ་གཅེས་བཏུས།
（
།
མོངས་ཚོགས་བཅོམ་མགོན་པོ་མཆོག །དུག་གསུམ་བདུད་འདུལ་ཀུན་ཏུ་ཐུལ། །（ ཐོན་མིའི་
ཡིག་ཕུད་དུ་འདི་ཛེན་ཁོག་སྣ་རྡོའི་ལྷ་ཁང་ལ་བྲག་ལ་བརྐོས་ནས་ཡོད་དོ། ། )ཞེས་པ་བྱ་དཀའ་བའི་
རྒྱན་གྱིས་སྤྲས་པའི་སྙན་རྩོམ་ཐུང་ངུ་འདིའི་བརྗོད་བྱའི་དོན་ལ་མདོ་སྔགས་གཉིས་ཀྱི་ལམ་ནས་
འགྲེལ་སྟངས་མི་འདྲ་བ་རེ་ཡོད་ཀྱང་འདིར་རང་བློ་གོམས་པར་བྱ་བའི་ཕྱིར་བརྗོད་བྱའི་ནང་དོན་མདོ་
ཙམ་གླེང་ན། དང་བོ་སྐུའི་ཡོན་ཏན་ཁྱད་དུ་འཕགས་པར་བསྟན་པ་ཞལ་གྱི་རང་མདངས་དྲི་མས་མ་
གོས་པར་དཀར་ཞིང་གསལ་བ་ཉ་གང་ཟླ་བ་དང་མཚུངས་སོ་ཞེས་པ་དང་
། གསུང་གི་ཡོན་ཏན་ལ།
གདམས་ངག་ཟབ་མོའི་ལམ་གྱི་རིམ་པ་གང་ལ་འཆད་ཡུལ་གདུལ་བྱའི་བློ་ཁ་དང་འཚམ་པར་རྒྱུན་
མི་ཆད་པའི་གསུང་དབྱངས་དེས་འགྲོ་བ་ཐ་དད་པ་ཡོངས་ཀྱི་རང་གི་མོས་པ་ཇི་ལྟ་བ་བཞིན་གསུང་
ཐུབ་པར་བརྗོད་པ་སྟེ། གསུང་གཅིག་ཉིད་དུ་གསུངས་ན་ཡང་། །དུ་མ་ཉིད་དུ་སོ་སོར་གོ། །ཐུགས་
ཀྱི་ཡོན་ཏན་ངོམས་པ་མེད་པར་བསྟན་ཚུལ་ནི། རང་གཞན་ཀུན་གྱི་རྒྱུད་ཀྱི་མ་རིག་པའི་ལས་ཉོན་
གྱིས་བཞག་པའི་སྒྲིབ་གཉིས་བག་ཆགས་མཐའ་དག་རྩ་ནས་བསལ་བར་མཛད་ཚུལ་བསྟན་ཏེ་མཐར་
ཕྱོགས་ཐམས་ཅད་ལས་རྒྱལ་བའམ་མ་ཕམ་པ་སྟེ། འཕགས་པ་ཐུགས་རྗེ་ཆེན་པོ་མི་ཡི་གར་དུ་
བྱོན་པ་ཆོས་རྒྱལ་བོ་སྲོང་བཙན་སྒམ་པོ་དེ་ཉིད་འཕགས་པའི་ཡོན་ཏན་བཅུ་ཡང་དག་ལྡན་པའི་དམ་
པ་གང་གི་སྐུ་གསུང་ཐུགས་གསུམ་གའི་ཡོན་ཏན་མངའ་བའི་བདེ་བར་གཤེགས་པའི་བདེན་ངེས་ཡེ་
ཤེས་མཆོག་དུ་མངའ་ཞིང་ཉོན་མོངས་ཕྲ་རགས་ཀྱི་ཚོགས་རྣམས་དྲུང་ནས་བཅོམ་པའི་མགོན་པོ་
མཆོག་སྟེ། འཕགས་པ་སྤྱན་རས་གཟིགས་ཀྱི་དབང་བོའི་ཐུགས་ཀྱི་སྲས་ཞེས་ཆོས་ཀྱི་རྒྱལ་བོ་སྲོང་
བཙན་སྒམ་པོ་ཁྱེད་ལ་མཚན་གྱི་མེ་ཏོག་གསོལ་བའམ་ཕུལ་ཏེ་ཕྱག་འཚལ་ལོ་ཞེས་བའི་དོན་ཡིན་ནོ། །
གསུམ་པ་རྗོད་བྱེད་ཚིག་གི་སྒྱུ་རྩལ་ཅུང་ཙམ་བཤད་པ།
༧ཐོན་མིའི་ཡིག་ཕུད་དེའི་བརྗོད་བྱའི་ནང་དོན་མདོ་ཙམ་གོང་དུ་བཀྲལ་ཁུལ་ཙམ་ཞུས་བ་དེ་
ལགས། ད་ནི་རྗོད་བྱེད་ཚིག་སྒྱུ་རྩལ་གླེང་བ་ལ། དེ་ཡང་སྤྱི་ལོ་དུས་རབས་བདུན་པའི་སྟོད་ཙམ་
ལ་མཁས་མཆོག་ཐོན་མི་སམ་བྷོ་ཊས་མི་ལོ་བདུན་ལ་འཕགས་ཡུལ་ལྷོ་ཕྱོགས་ཏེ་པཎ་གྲུབ་མང་
302



གངས་ལྗོངས་ཤེས་རིག་ནོར་བུའི་སློབ་གླིང་།
བོའི་བསྟི་གནས་སུ་པཎ་ཊི་ཏ་ལྷ་རིག་པའི་སེང་གེ་སོགས་མཁས་དབང་མང་དུ་བསྟེན་ནས་རིག་པའི་
གཞུང་ལུགས་མང་བོར་གསན་སྦྱོང་ཆེས་ཆེར་བྱས་ཏེ། སླར་གངས་རིའི་ལྗོངས་སུ་ཕེབས་ནས་
བོད་ཀྱི་སྒྲ་སྦྱོར་ཡི་གེ་འབྲི་བའི་སྲོལ་ཐོག་མར་བཏོད་སྐབས་ཀྱི་ཐོན་མིའི་ཡིག་ཕུད་དུ་གྲགས་པའི་
སྙན་རྩོམ་དེ་ཉིད་《སྙན་ངག་མེ་ལོང་མའི》ལེའུ་གསུམ་པའི་སྒྲ་རྒྱན་གྱིས་སྤྲས་ཏེ་སྒྱུ་རྩལ་གྱི་ཁྱད་
ཆོས་ཆེས་ཆེར་ཕྱུག་པ་ཞིག་སྟེ། དེའི་ཤོ་ལོ་ཀ་དང་བོ་དབྱངས་ཨ་ངེས་པའི་སྒོ་ནས་མགོ་འདོགས་
དང་དབྱངས་བཞི་བོ་གང་གིས་མ་བཅིངས་བར་ཚེག་ཁྱིམ་དགུ་བའི་བྱེད་ཐབས་སྤྱད་དེ་སྲོག་ལྡན་
གྱི་ཡི་གེ་ཆེར་མ་བཀོལ་བར་གདངས་སྙན་ཞིང་ཚིག་སྦྱོར་ལྷོད་ལ་སྙན་འཇེབས་ཀྱི་འགྱུར་ཁུགས་
ཡིད་དུ་འོང་བའི་སྒྲ་རྒྱན་གྱི་ཉམས་དང་ལྡན་པའི་ལམ་ནས་འཕགས་པ་ཐུགས་རྗེ་ཆེན་པོར་བསྟོད་པ་
བྱས་ཏེ། ཚིག་རྐང་དང་བོས་སྐུ་གསལ་རྫོགས་མེད་པ་དང་། ཚིག་རྐང་གཉིས་པས་གསུང་ཚངས་
བའི་དབྱངས་ལྟར་སྙན་པར་མཚུངས་པ། ཚིག་རྐང་གསུམ་པས་ཐུགས་འཁྲུལ་བ་མེད་པའི་ཡོན་ཏན་
ཁྱད་དུ་འཕགས་པ་སོགས་སྐུ་གསུང་ཐུགས་ཀྱི་ཡོན་ཏན་རེ་རེ་ལ་བསྟོད་པར་མཛད་པའོ། །ཤོ་ལོ་ཀ་
གཉིས་བའི་ནང་ནས་རྩོམ་པ་བོས་ཚིག་གི་ཕྲེང་བའི་སྡེབ་སྦྱོར་གྱི་ཉམས་འདོན་ཕྱིར། བསམ་བཞིན་
དབྱངས་བཞི་བོའི་གོ་རིམ་ལྡོག་སྟེ་ཚིག་རྐང་དང་བོ་དབྱངས་ཨེ་ངེས་བ་དང་། ཚིག་རྐང་གཉིས་
བར་དབྱངས་ཨི་ངེས་བ། ཚིག་རྐང་གསུམ་པར་དབྱངས་ཨོ་ངེས་བ། ཚིག་རྐང་བཞི་བར་དབྱངས་
ཨུ་ངེས་བར་བྱས་ཤིང་། གདངས་དབྱངས་དང་གྲིམ་ལྷོད་ཀྱི་ཉམས་ཕུན་སུམ་ཚོགས་པའི་སྒོ་ནས་
སངས་རྒྱས་འཕགས་པ་དག་གི་ཡོན་ཏན་གྱི་ཆ་གཙོ་བོ་ཐོན་པར་བྱས་ཏེ་སྙན་ངག་གི་ཉམས་འདོན་
སྟངས་འདི་ལ་དཔག་ན་སློབ་དཔོན་ཐོན་མིའི་རྩོམ་རྩལ་དང་བོད་ཀྱི་སྒྲ་སྦྱོར་གྱི་ཡི་གེ་འདི་གཉིས་ཀྱི་
ཡོན་ཏན་ཕུན་སུམ་ཚོགས་པའི་ཁྱད་ཆོས་སོགས་མངོན་པར་འཕགས་པའང་བསྟན་ཡོད་པ་དང་།
གཉིས་ན་ཁོང་གིས་འཕགས་ཡུལ་རིག་པའི་གནས་མང་དུ་གསན་ཏེ་ནང་བའི་བསྟན་པ་རིན་པོ་ཆེ་ལ་
དད་འདུན་དང་མོས་པ་ལྷག་པར་ཆེ་བས་རྒྱལ་སྲས་བྱང་ཆུབ་
བ་སེམས་པ་རྣམས་ཀྱི་སྐུ་གསུང་ཐུགས་
ཀྱི་ཡོན་ཏན་དང་འཕྲིན་ལས་མཐའ་དག་ལ་དད་གུས་ཀྱི་ཐུགས་ཞེན་ཧ་ཅང་ཆེ་བ་སོགས་ངང་གིས་
303



དཔྱད་རྩོམ་གཅེས་བཏུས།
ཤེས་པར་བྱ་བ་འདི་ལགས།
བཞི་བ་ལོ་རྒྱུས་ཀྱི་རྒྱབ་ལྗོངས་དངོས་བཤད་པ།
དེ་ཡང་སྤྱི་ལོ་དུས་རབས་བདུན་པའི་ནང་༦༢༩དུ་བོད་བཙན་པོའི་རྒྱལ་རབས་སོ་གསུམ་པ་
ཁྲི་སྲོང་བཙན་སྲིད་ཀྱི་ཁྲི་ལ་མངལ་གསོལ་སྐབས་མཐའ་བཞིའི་རྒྱ་ཕྲན་མཐའ་དག་དང་ལྷག་པར་དུ་
བོད་ཆེན་པོའི་སྲིད་དབང་ནང་ཁུལ་དུ་ཆབ་སྲིད་ཀྱི་འགལ་འདུ་ཉིན་རེ་ནས་ཉིན་རེར་ཛ་དྲག་ཏུ་འགྲོ་
བཞིན་པ་དེའི་ཤུགས་རྐྱེན་བོད་མི་བྱིངས་ལ་ཁྱབ་པ་སོགས་གནས་ཚུལ་མི་ཉུང་བ་ཞིག་བྱུང་དང་
འབྱུང་བཞིན་ཡོད་པས། རུས་རྒྱུད་ཚོ་བ་ཁག་གཅིག་གྱུར་དང་བོད་རྒྱལ་ཁབ་ཆེན་པོའི་སྲིད་དབང་
སྲ་བརྟན་དུ་གཏོང་བ་ལ། ཆབ་སྲིད་དང་དཔལ་འབྱོར། རིག་གནས། ཁྲིམས་ལུགས། དམག་
དོན་སོགས་ལ་རག་ལས་པ་དང་། དེ་དག་གཅིག་གྱུར་དང་གཏན་འཁེལ་བྱ་དགོས་ན་བརྡ་སྤྲོད་བྱེད་
ཀྱི་ཡི་གེ་ཞིག་མེད་དུ་མི་རུང་བར་དགོངས་སྟེ། སྤྱི་ལོ་ ༦༣༣ ལོར་ལྷོ་གཉལ་བ་སྣང་གྲགས་ཀྱི་
བུ་ཐོན་མི་ཞེས་བ་ལ་རྒྱ་དང་སྤོབས་པ་རྣམ་དཔྱོད་སོགས་མཆོག་དུ་མངའ་བ་ལ་བཀའ་ཡི་མེ་ཏོག་
བོར་ཕབས་ཏེ་གནའ་བོའི་ཤེས་རིག་ཆེས་ཆེར་དར་བའི་ཧིན་རྡུ་རྒྱལ་ཁབ་ཆེན་མོ་སྟེ་རྒྱ་གར་
འཕགས་ཡུལ་དུ་སློབ་གཉེར་ལ་མངགས་པའོ། །བློན་པོ་ཐོན་མིས་ཀྱང་སྤུ་རྒྱལ་བཙན་པོའི་བཀའ་ཡི་
འཁོར་ལོ་གཙུག་ཏུ་བཀུར་ཏེ་རྒྱ་གར་ལྷོ་ཕྱོགས་ཀྱི་པཎ་ཊི་ཏ་ལྷ་རིག་པའི་སེང་གེ་སོགས་ལ་བསྟེན་
ཏེ་རིག་པའི་གཞུང་ལུགས་བརྒྱ་ཕྲག་ལ་ནང་བྱན་ཆུད་པར་ཐོས་བསམ་བྱས་ཤིང་ཡིག་རིགས་དྲུག་
ཅུ་རྩ་བཞི་ལ་ལེགས་པར་སྦྱངས་ཏེ་མཁས་བར་གྱུར་བས་རྒྱ་གར་བ་རྣམས་ཀྱིས་ཐོན་མི་སམ་བྷོ་ཊ་
སྟེ་བོད་ཡང་དག་པ་ཞེས་བའི་མཚན་གྱི་ཆོ་ལོ་བསྩལ། སླར་སྤྱི་ལོ་ ༦༣༩ བསིལ་ལྡན་གངས་རིའི་
ལྗོངས་སུ་ཕེབས་ཏེ་མི་ལོ་གསུམ་ཙམ་ལ་བོད་ས་གནས་སྤྱིའི་སྐད་ལ་བརྟག་དཔྱད་དང་ཞིབ་འཇུག་
ལེགས་པར་མཛད་པས་བརྡ་སྤྲོད་བྱེད་ཀྱི་གཞུང་ལུགས་མེད་དུ་མི་རུང་བའི་བསྟན་བཅོས་ཆེན་མོ་
བརྒྱད་བརྩམས་ཏེ་ལོ་ངོ་སྟོང་ཕྲག་ལྷག་ཕྱིན་པའི་དེ་རིང་གི་བར་དུ་བོད་མི་བྱིངས་ཀྱིས་གཅིག་གྱུར་
དུ་སྤྱོད་ཐུབ་པའི་སྒྲ་སྦྱོར་གྱི་ཡི་གེ་འདིའི་སྲོལ་ཐོག་མར་བཏོད་ནས་ཆོས་ཐམས་ཅད་རྟེན་འབྲེལ་གྱི་
3C4



གངས་ལྗོངས་ཤེས་རིག་ནོར་བུའི་སློབ་གླིང་།
རང་བཞིན་ལས་མ་འདས་པར་དགོངས་ཏེ། སྤྱི་ལོ་༦༤༦ཆོས་རྒྱལ་ཆེན་པོ་ཁྲི་སྲོང་བཙན་ལ་རྒྱ་
གར་ནས་སློབ་གཉེར་གནང་ཚུལ་དང་བོད་མི་སྤྱིའི་སྐད་དང་མཐུན་པའི་བོད་ཆེན་པོའི་རྒྱལ་ཁབ་ལ་
སྔར་མེད་པའི་ཡི་གེ་ཞིག་བརྩམས་ནས་ལེགས་པར་གྲུབ་པ་སོགས་ཀྱི་ལོ་རྒྱུས་མཐའ་དག་རྒྱལ་
བོ་འཁོར་བཅས་ལྷ་སའི་ཤར་ཕྱོགས་ཀྱི་བཙུན་མོའི་ཚལ་ཞེས་བའི་ ད་ལྟ་སྟག་རྩེ་རྫོང་ཁོངས)སར་
སྤྲོ་འཆམ་དུ་ཕེབས་ཡོད་པ་ལ་སྙན་གསན་ཕུལ་ཏེ་རྒྱལ་བོ་ལ་སྒྲ་རྒྱན་གྱི་ལམ་ནས་བསྟོད་པ་ཤོ་ལོ་
ཀ་གཉིས་བརྩམས་ཤིང་ཐོག་མར་ཡིག་ཕུད་ཕུལ་བས། རྒྱལ་བོ་ཡང་ཐུགས་ཤུན་ཏུ་དགྱེས་ནས་
བློན་པོ་ཆེན་པོ་ལ་སློབ་དཔོན་ཐོན་མི་ཞེས་བའི་མཚན་སྙན་ཕུལ་བ་དང་རླབས་ཆེ་བའི་བྱས་རྗེས་ལ་
གཟེངས་བསྟོད་དུ་མཛངས་བློན་བཞི་བའི་གོ་གནས་སྤྲད་པ་སོགས་གུས་བཀུར་ཆེས་ཆེར་བྱས་བ་
ཡིན་ནོ། །དེའི་སླད་དུ་ས་གནས་བོད་མི་དེ་དག་གིས་ཤེས་རིག་ལོ་རྒྱུས་སྟེང་དུ་གསུབ་དུ་མེད་པའི་
རླབས་ཆེན་གྱི་བྱས་རྗེས་དེ་ཉིད་ཡུན་རིང་དུ་གནས་ཐུབ་པའམ་རྗེས་དྲན་བྱ་ཆེད་དུ་《ཐོན་མིའི་ཡིག་
ཕུད་》དེ་རྡོ་ལ་བརྐོས་ཤིང་རིམ་གྱིས་བཙུན་མོའི་ཚལ་དགོན་པ་དེ་༡༤༢༠བྱུང་བས་ནང་རྟེན་གྱི་གཙོ་
བོར་བཞུགས་ཏེ་ཡུན་རིང་དུ་གནས་བའི་ལོ་རྒྱུས་འདི་བྱུང་བ་ལགས་སོ། །ཞེས་བ་འདི་དམ་མང་
བོའི་གསུང་ལ་གཞི་བཅོལ་ཏེ་འབྲི་ཁལ་ཙམ་བྱས་བ་ལགས་ཀྱང་ཁོ་བོ་ནི་དཔྱོད་པའི་བློ་མིག་ཅི་ནས་
ཀྱང་ཆུང་བས། གཟུར་གནས་མཁས་པ་དག་གིས་དཔྱད་པར་རིགས་སོ། །
རྩོམ་པ་བོ། འཇམ་དབྱངས་བསམ་
སམ་གྲུབ།
སྐབས་བཅུ་གཅིག་པའི་མཐར་ཕྱིན་སློབ་མ། རྩོམ་འདི་ནི་༢༠༠༨ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་བླ་བྲང་བཀྲ་ཤིས་འཁྱིལ་དུ་སློབ་གཉེར་བྱེད་བཞིན་ཡོད།
30



དཔྱད་རྩོམ་གཅེས་བཏུས།
བོད་ཀྱི་རྩོམ་རིག་གི་དུས་གསུམ་ལས་《ས་སྐྱའི་ལེགས་བཤད》
ལ་རོབ་ཙམ་བལྟས་པ།
རྟ་ནག་བཟོད་པ། (མཚོ་ལྷོ)
གཅིག མཛད་པ་པོའི་ལོ་རྒྱུས་དང་འབྲེལ་བའི《ས་སྐྱའི་ལེགས་བཤད》ཀྱི་འདས་བའི་དུས།
རང་རེའི་གངས་ཅན་གྱི་ལྗོངས་འདིར་བོད་རང་གི་བསམ་བློའི་འཛིན་སྟངས་ལྡན་པའི་ཚད་
མ་རིག་པ་རྩོམ་པ་བོ་དང་། པཎྜི་ཏའི་མཚན་སྙན་གྱི་རྒྱལ་མཚན་ཐོག་མར་འཕྱར་བ་བོ། རིག་
གནས་བཅུའི་ཐ་སྙད་ཀྱི་སྲོལ་གཏོད་པ་བོ། བོད་ཡུལ་དུ་རྒྱ་གར་གྱི་ཆོས་རྩོད་པ་ཕམ་པར་མཛད་པ་
བོ། ལེགས་བཤད་རྩོམ་པའི་གཞི་འདིང་པ་བོ་ས་སྐྱ་པཎྜི་ཏ་ཀུན་དགའ་རྒྱལ་མཚན་མཆོག་ནི་ཆུ་ཕོ་
སྟག་གི་ལོའི t182
1251 )ཁྲ་ཟླ་བའི་ཚེས་26ལ་དཔལ་ལྡན་ས་སྐྱར་སྐུ་འཁྲུངས། ཆུང་དུས་
ཀྱི་མཚན་ལ་དཔལ་ལྡན་དོན་གྲུབ་ཟེར་ལ། རྗེ་བཙུན་གྲགས་པ་རྒྱལ་མཚན་གྱི་སྐུ་དྲུང་ནས་དགེ་
བསྙེན་གྱི་སྡོམ་པ་བཞེས། མཚན་ཀུན་དགའ་རྒྱལ་མཚན་དུ་གསོལ་ཞིང་། ས་སྐྱའི་མདོ་སྔགས་
ཀྱི་ཉིང་བཅུད་མ་ལུས་ཐུགས་སུ་བཅུད། དགུང་གྲངས་ཉེར་གསུམ་པ་ནས་བཟུང་ཁ་ཆེ་པཎ་ཆེན་
མཁན་སློབ་ཀྱི་མདུན་ནས་ཕྱི་ནང་གི་རིག་གཞུང་མཐའ་དག་ལ་དཔྱིས་ཕྱིན་པར་སྦྱངས་ཏེ་མཁས་
པའི་མཚན་སྙན་གྱི་བ་དན་དཀར་བོ་སྲིད་པའི་ཁྱོན་ན་གཡོ་ཞིང་པཎྜི་ཏའི་ཆོ་ལོ་བཞེས་པའི་བོད་ཀྱི་
མཁས་པ་དང་བོར་གྱུར། དེ་ལ་ཁོང་གིས་རང་ཉིད་ལ་བསྟོད་པ་ལ་ང་བརྒྱད་མ་ཞིག་བརྩམས་པ་ནི།
སྒྲ་ལ་ང་ཡིན་རྟོག་གེ་བ་ང་སྨྲ་ངན་འཇོམས་ལ་ང་འདྲ་མེད། །སྡེབ་སྦྱོར་ང་མཁས་སྙན་ངག་ང་ཉིད་
306



གངས་ལྗོངས་ཤེས་རིག་ནོར་བུའི་སློབ་གླིང་།
མངོན་བརྗོད་འཆད་ལ་འགྲན་མེད་ང་། །དུས་སྦྱོར་ངས་ཤེས་ཕྱི་ནང་ཀུན་རིག་རྣམ་དཔྱོད་བློ་གྲོས་
མཚུངས་མེད་ང་། །འདུ་འདྲ་གང་ཡིན་ས་སྐྱ་བ་སྟེ་མཁས་པ་གཞན་དག་གཟུགས་བརྙན་ཡིན། །
ཞེས་གསུངས་པ་དོན་ལ་གནས་པ་ཉིད་དེ། ཁོང་གིས་བོད་ཀྱི་རིག་གཞུང་སྤྱི་ལ་རྒྱ་ཆེ་ཞིང་གཏིང་
ཟབ་པའི་སྒོ་ནས་ཞུ་དག་མཛད་ཅིང་། ལྷག་པར་སྔོན་དུ་བརྡ་ཆད་ཙམ་ལས་མེད་པའི་ཐ་སྙད་རིག་
གནས་དུ་མ་འཐུས་ཚང་དང་འཕེལ་རྒྱས་རྒྱ་ཆེན་པོར་བཏང་། དེ་ལྟར་དམ་པ་འདི་ཉིད་ཀྱིས《མཁས་
པ་འཇུག་པའི་སྒོ》དང《སྨྲ་སྒོའི་དོན་བསྡུ》《སྒྲ་ལ་འཇུག་པའི་རྣམ་བཤད》 《རོལ་མོའི་བསྟན་
བཅོས》སོགས་མཛད་དེ་བོད་ཀྱི་རིག་གཞུང་གི་མདུན་ལམ་ལ་སྔ་ན་མེད་པའི་རླབས་ཆེན་གྱི་ཕྱག་
རྗེས་བསྐྲུན། ད་དུང་ཁོང་གི་གྲགས་པས་སྐབས་དེར་རྒྱ་གར་ན་མུ་སྟེགས་ཀྱི་སྟོན་པ་འགྲན་པའི་ཟླ་
དང་བྲལ་བ་འཕྲོག་བྱེད་དགའ་བོ་སོགས་ཀྱི་འགྲན་སེམས་ཀྱི་དུག་ཆུ་ཀུན་ནས་རྒྱས་སུ་བཅུག་སྟེ་
མཐར་རྩོད་པར་འོང་བ་ལ་ཕྱི་རོལ་བའི་སྟོན་པ་འཁོར་དང་བཅས་པ་རིགས་པའི་གད་རྒྱངས་གཅིག་
གིས་ཚར་བཅད། སྐབས་དེར་ས་པཎ་གྱིས་སྡེ་བདུན་མདོ་དང་བཅས་པའི་དོན་འགྲེལ《ཚད་མ་
རིགས་གཏེར་རྩ་འགྲེལ》 《ཐུབ་པ་དགོངས་གསལ》《བདག་མེད་བསྟོད་འགྲེལ》 《 སྡོམ་
གསུམ་རབ་དབྱེ》《སངས་རྒྱས་འཕྲིན་ཞུ》 《ལེགས་བཤད་འཕྲུལ་གྱི་དྲྭ་བ》《ལེགས་པར་
བཤད་པ་རིན་པོ་ཆེའི་གཏེར》འདིའི་ཡོངས་གྲགས་ཀྱི་མཚན་བྱང་ལ་《ས་སྐྱའི་ལེགས་བཤད》
ཟེར་ལ་སོགས་པའི་ཁོང་གི་སྐྱེས་ཐོབ་ཀྱི་ཤེས་རབ་དང་སྦྱངས་སྟོབས་ཀྱི་ཡོན་ཏན་ལས་བྱུང་བའི་
བརྩམས་ཆོས་མང་དུ་མཛད་ལ། དེའི་ནང་ནས་ཀྱང་ཇི་སྐད་ “ སྐར་མའི་ཚོགས་ཀྱི་མཁའ་ལ་ཟླ་
བཞིན་ ''ཞེས་པ་ལྟར་དུ《ལེགས་བཤད་རིན་པོ་ཆེའི་གཏེར》ཞོལ་ནས《ས་སྐྱའི་ལེགས་བཤད》
ཅེས་འགོད་རྒྱུ་ཡིན། འདི་ནི་ང་ཚོའི་ཤེས་རིག་གི་ཁྲོད་དུ་གོ་གནས་འགངས་ཆེན་ཟིན་ཡོད་པའི་
ཕུལ་བྱུང་བརྩམས་ཆོས་ཤིག་ཡིན། བརྩམས་ཆོས་འདིའང་ཆུ་མགོ་གངས་ལ་གཏུགས་པའི་དཔེ་
བཞིན་དུ་གནའ་བོའི་ཤེས་རིག་གི་རྒྱབ་ཁབ་རྒྱ་གར་གྱི་རིག་གཞུང་དག་ལ་བརྟེན་ནས་བྱུང་བ་རེད་
དེ། སྤྱིར་ང་ཚོ་བོད་མི་རིགས་ཀྱི་མི་ཚེ་ལྟ་ཚུལ་དང་འཇིག་རྟེན་ལྟ་ཚུལ་གང་ཡིན་ཡང་སངས་རྒྱས་
ཆོས་ལུགས་ཀྱི་བསམ་བློས་བརྒྱ་ཆའི་གོ་ལྔ་ཡན་ཟིན་ཡོད་ཚོད་ཀྱི་འདུ་ཤེས་སྟེང་ནས་བལྟས་ན་
ས་པཎ་ནི་དེ་ལས་ཀྱང་སྤྱིར་བཏང་ཙམ་མ་ཡིན་པས་ཆོས་ལུགས་བློ་སྦྱང་གི་ཁྲོད་ནས་རྟོག་པ་ཚད་
307



དཔྱད་རྩོམ་གཅེས་བཏུས།
མཐོན་པོར་སླེབས་པའི་གང་ཟག་ཁྱད་པར་བ་ཞིག་རེད། དེའི་ཕྱིར《ས་སྐྱའི་ལེགས་བཤད》
ཆོས་ལུགས་མཚན་ཉིད་རིག་པའི་ལྟ་བ་སྤྱད་དེ་མི་གཤིས་ཀྱི་ནག་ནོག་གི་དྲི་མ་འཁྲུད་པའི་བདེན་
དོན་གཏན་ཚིགས་ཀྱི་རང་བཞིན། མི་སེམས་ལ་གཡོ་འགུལ་གཏོང་བའི་ཚིག་རྒྱན་སྙན་ངག་གི་རང་
བཞིན། མང་ཚོགས་ལ་ཁ་གཏད་པའི་ངག་སྦྱོར་གོ་བདེའི་རང་བཞིན་སོགས་ཀྱིས་མཚོན་པའི་ཁྱད་
ཆོས་དུ་མ་ལྡན་ཡོད།《ས་སྐྱའི་ལེགས་བཤད》འདི་ཕལ་ཆེར་ས་པཎ་དགུང་ལོ་བཞི་བཅུའི་སྟོད་
ཙམ་དུ་བརྩམས་པ་ཞིག་ཡིན་པས་ད་ལྟའི་བར་དུ་ལོ་ངོ་བདུན་བརྒྱ་ལྷག་འགོར་ཟིན་མོད། འདི་འདྲའི་
དུས་ཡུན་རིང་བོའི་བོད་ཀྱི་ཤེས་རིག་ཉམས་ཉེས་བརྒྱུད་རིམ་ཁྲོད་ཁ་རལ་སྣ་རལ་དུ་མ་གྱུར་བར་
བརྟན་ཐུབ་ཚུལ་གྱི་ལོ་རྒྱུས་ཕུགས་ལམ་རིང་མོ་འདི་ནས་ང་ཚོས་མཐོང་བ་ནི་ས་པཎ་གྱི་མཐའ་ཡས་
པའི་འབྱུང་འགྱུར་བསམ་བློ་དང《ས་སྐྱའི་ལེགས་བཤད》ཀྱི་བརྟན་བརླིང་གི་ཁ་ཕྱོགས་རེད། 《ས་
སྐྱའི་ལེགས་བཤད》འདི་བརྩམས་ཆོས་ག་
ས་གཞན་དང་མི་འདྲ་ས་གཙོ་བོ་ནི་མི་ཆོས་རིག་པའི་འཕོ་
འགྱུར་ལ་ཡང་དག་པའི་ཆོས་ལུགས་ལྟ་བས་བཟོ་བཅོས་དང་འཕྲོ་སྣོན་བྱེད་ལུགས། དཀྱེལ་ཡངས་
ཀྱི་བསམ་བློ་དང་བླང་དོར་གྱི་གནས་ལ་ཇི་ལྟར་འཇུག་ཚུལ། ཚུལ་བཞིན་དང་ཚུལ་བཞིན་མ་ཡིན་
པའི་ཀུན་སྤྱོད་ཀྱི་སྟོབས་ཤུགས། སྤངས་བླངས་ཀྱི་འབྲས་བུ་སོགས་བརྗོད་སྙིང་དུ་བཟུང་ཡོད་ལ།
ཚིག་གི་སྡེབ་དང་ཐ་སྙད་ཀྱི་སྒྲིག་གཞི། དཔེ་དོན་འགོད་ལུགས་རེ་རེ་ནས་སྤྱི་ཚོགས་ལ་ཁ་ཕྱོགས་
པའི་ལམ་ལུགས་ཁོ་ན་ཡིན་རྐྱེན། ཀ་ངོ་ཡིག་ངོ་ཆོད་པ་ཡན་ཆོད་ཀྱིས་གོ་ནུས་པའི་སྤྱི་ཁྱབ་རང་
བཞིན་གྱི་བསམ་བློས་སྦུད་ཡོད་ལ་ལོ་རབས་དུ་མའི་ཙག་རླུང་དང་ཆར་ཆུའི་ནང་དུའང་ཕྱི་ལ་བཙའ་
མ་ཆགས་ནང་དུ་གཡའ་མ་གོན་པར་ང་ཚོ་ཕྱི་རབས་པ་དག་གི་ཀུན་སྤྱོད་ལེགས་བཅོས་ཀྱི་མེ་ལོང་
ལྟ་བུར་གསལ་ལྷང་ངེར་མངོན་འདུག་པ་འདི་རེད། ས་པཎ་གྱིས་རྒྱ་གར་ལེགས་བཤད་བརྩམས་
ཆོས་མང་བོའི་སྙིང་བཅུད་ལྟ་བུའི་《 ས་སྐྱའི་ལེགས་བཤད》བརྩམས་ཏེ་བོད་ལ་ལེགས་བཤད་
རྩོམ་རིག་གི་གཞི་བཏིང་ཕྱིན་དེ་ལ་ལད་མོ་བྱས་ཏེ་དགའ་ལྡན་ཁྲི་རབས་བཅོ་ལྔ་བ་པཎ་ཆེན་བསོད་
གྲགས་ཀྱིས་《དགེ་ལྡན་ལེགས་བཤད》བརྩམས་པ་རེད། ད་དུང་དེས་ཤུགས་རྐྱེན་ཆེན་པོ་ཐེབས་
ཡོད་པའི་བརྩམས་ཆོས། གུང་ཐང་བསྟན་པའི་སྒྲོན་མེའི《ཆུ་ཤིང་བསྟན་བཅོས》འཇུ་མི་ཕམ་གྱི་
《རྒྱལ་བོའི་ལུགས་ཀྱི་བསྟན་བཅོས》སོགས《ས་སྐྱའི་ལེགས་བཤད》ཀྱིས་བསྐྱེད་པའི་བརྩམས་
འ08



གངས་ལྗོངས་ཤེས་རིག་ནོར་བུའི་སློབ་གླིང་།
ཆོས་མང་བོ་མཐོང་རྒྱུ་འདུག 《ས་སྐྱའི་ལེགས་བཤད》དང་《དགེ་ལྡན་ལེགས་བཤད》གཉིས་
ཀའི་དཔེ་དོན་ཐད་ནས་འདྲ་བོ་མི་འདུག་སྟེ་དཔེར་ན《 ས་སྐྱའི་ལེགས་བཤད》ཀྱི་རབ་དབྱེ་དྲུག་
པ། རང་བཞིན་གྱི་ཚུལ་བརྟག་པ་ཞེས་པ་རུ “རྒྱལ་བོ་ཤིན་ཏུ་མང་མོད་ཀྱི། །ཆོས་བཞིན་སྐྱོང་བ་
ཤིན་ཏུ་ཉུང་། །མཁའ་ལ་ལྷ་གནས་མང་ན་ཡང་། །འོད་གསལ་ཉི་ཟླ་ལྟ་བུ་མེད། །” ཅེས་གསུངས་
ཡོད། དེའི་དཔེ་ཉི་ཟླ་དང་དཔེ་ཅན་རྒྱལ་བོ་རེད། དོན་ནི། ང་ཚོ་མིའི་རིགས་འཚོ་སྡོད་འཆའ་སའི་
འཇིག་རྟེན་གྱི་ཁམས་ཆེན་པོ་འདིར། རྒྱལ་ཁབ་མང་བོ་ནས་མང་བོ་ཡོད་ལ། དེ་རེ་རེ་ལའང་རང་
རང་གི་རྒྱལ་སྲིད་འཛིན་པའི་རྒྱལ་བོ་ཡོད་མོད་ཆོས་བཞིན་དུ་སྐྱོང་བའི་རྒྱལ་བོ་ཤིན་ཏུ་དཀོན་པོ་
འདུག ནམ་མཁའི་དབྱིངས་སུའང་ལྷའི་ཞིང་ཁམས་ཆགས་པའི་སྐར་མ ངག་རྒྱུན་ལ་སྐར་མ་རེ་རེའི་
སྟེང་དུ་ལྷའི་གྲོང་ཁྱེར་རེ་གནས་ཡོད་ཟེར)གྲངས་ཀྱིས་མི་དཔོག་པ་ཡོད་མོད། འོད་ཆེན་པོ་དང་ལྡན་
པ་ནི་ཉི་ཟླ་གཉིས་ཁོ་ན་རེད་དོ་ཞེས་པའི་དོན་རེད། དཔེ་དོན་སྦྱོར་ལུགས་འདི་ནི་རང་བྱུང་ཆོས་ཉིད་
ཀྱི་སྒོ་ནས་མཚོན་པར་བྱས་ཡོད་པས་སུས་ཀྱང་གོ་སླ་ལ་ཡིད་དུ་འཛིན་བདེ་བོ་མིན་ནམ། ཡང《དགེ་
ལྡན་ལེགས་བཤད》ཀྱི་དཔེ་དོན་འགོད་སྟངས་ནི་གོང་དང་ལྡོག་སྟེ་བོད་ཆེན་པོའི་ལོ་རྒྱུས་ཀྱི་རྒྱབ་
ལྗོངས་བྱས་རྐྱེན་དེ་འདྲའི་གོ་བདེ་མོ་མ་རེད། དཔེར་ན “ བླུན་པོས་སྔར་སྲོལ་བཟང་བོ་
ང་བོ་སྒྲུབ། །དེ་
ཡིས་སྡུག་བསྔལ་དྲག་པོ་འཐོབ། །རྒྱལ་བོ་ཨུ་དུམ་བཙན་གྱིས་ནི། །བསྟན་པ་བསྣུབས་པའི་ཉེས་
དམིགས་ལྟོས། །” ཞེས་བཀོད་ཡོད། དེའི་དཔེ་ཅན་རྒྱལ་བོ་ཨུ་དུམ་བཙན་པོ་དང་དཔེ་བླུན་པོ་
རེད། དོན་ནི། བླུན་པོ་རྣམས་ཀྱིས་ཚུལ་བཞིན་དང་ཚུལ་བཞིན་མ་ཡིན་པའི་གནས་ལ་ཞིབ་དཔྱད་
མི་བྱ་བར། ཡབ་མེས་གོང་མ་དག་ནས་རིམ་པར་བརྒྱུད་ཡོང་བའི་སྔར་སྲོལ་བཟང་བོ་བསྣུབས་པ་
ན། རང་གིས་ཅི་ཡང་མ་ནུས་པར་སྡུག་བསྔལ་གྱི་ཚོར་བ་བསམ་གྱིས་མི་ཁྱབ་པ་མྱོང་བཞིན་ཡོད་
དེ། དཔེར་ན། རྒྱལ་བོ་ཨུ་དུམ་བཙན་པོས་སངས་རྒྱས་ཀྱི་བསྟན་པ་བསྣུབས་པའི་འབྲས་བུ་ལ་
ལྟོས་དང་ཞེས་པའི་དོན་རེད། དེ་ཡང་འདིའི་དཔེ་འདི་བོད་རྒྱལ་རབས་42པ་གླང་དར་མ་ཨུ་དུམ་
བཙན་པོས་སངས་རྒྱས་ཀྱི་བསྟན་པ་བསྣུབས། འབངས་ལ་གཉའ་གནོན་དང་དབང་ཤུགས་བཀོལ་
ནས་སྡུག་ལ་སྦྱར། ཁོ་རང་དུས་ཀུན་བག་མེད་རྩེད་འཇོར་གཡེང་ནས་ཉི་མ་བསྐྱལ། ཁྲལ་དང་འུ་
ལག་ཇེ་མང་དང་ཇེ་ལྕི་རུ་བཏང་། ལྷ་རྟེན་ཆོས་གསུམ། རྒྱལ་བོའི་དཀའ་གསུང་རབ་སྡེ་སྣོད་མཐའ་
309



དཔྱད་རྩོམ་གཅེས་བཏུས།
དག་མེད་པར་བཟོས། དགེ་སློང་དག་ལ་བཙན་གྱིས་རྔོན་ལས་དང་ནག་ཆང་སྤྱོད་དུ་བཅུག་སྟེ་ལོ་
བདུན་ཅུའི་རིང་ལ་བོད་ཡུལ་མུན་པའི་གླིང་དུ་བྱས། ཁོ་རང་གི་རྒྱལ་སྲིད་ཀྱང་ལོ་བཞི་ལྔ་ཙམ་ལས་
མ་བརྟན་པར་མཐར་རྡོ་རིང་ཡི་གེའི་དྲུང་ནས་ལྷ་ལུང་དཔལ་རྡོར་གྱིས་ཁོ་རང་དཀྲོངས་པ་རེད།
རང་གི་མགོ་ལ་འདི་འདྲའི་ཡ་ང་བའི་ཆག་སྒོ་བྱུང་དགོས་དོན་གང་རེད་ཟེར་ན། ཁོས་ནི་རང་ཉིད་ཀྱི་
ཡབ་མེས་བཟང་བོ་ཆོས་རྒྱལ་མེས་དབོན་རྣམ་གསུམ་རིང་ནས་ལོ་ཙཱ་བ་དང་པཎ་གྲུབ་དུ་མས་དཀའ་
བ་ཁྱད་དུ་བསད། ངལ་བ་དང་དུ་བླངས་ཏེ་བོད་དུ་བསྒྱུར་ཅིང་བརྒྱུད་པའི་སངས་རྒྱས་ཀྱི་བསྟན་པ་
ཉམས་ལེན་དང་དར་སྤེལ་བྱེད་རྒྱུ་ཕར་ཞོག སྲོལ་རྒྱུན་རྩད་མེད་བྱེད་རྩིས་བྱས་པས་རང་སྲོག་ཀྱང་
ཤོར་ཟིན་པའི་བོད་སྔ་རབས་པ་ཞིག་གི་ལོ་རྒྱུས་ལ་དཔེ་བླངས་འདུག་པས། རྩོམ་རིག་གིས་མང་
ཚོགས་ལ་ཞབས་འདེགས་ཞུ་བའི་བསམ་བློའི་སྟེང་ནས་བལྟས་ན་ཧ་ཅང་ཡིད་ཚིམ་ཐུབ་པ་ཞིག་
མ་རེད། དེ་ལྟར་ང་ཚོས་ཀྱང་རྩོམ་འབྲིའི་དམིགས་ཡུལ་མང་ཚོགས་ལ་གཏད་དེ་རྨད་བྱུང་གི་ཚིག་
སྦྱོར་གྱིས་བརྟས་པ འི《 ས་སྐྱའི་ལེགས་བཤད》དང་དགེ་ཆོས་ཀྱི་བརྩམས་ཆོས《མི་རྟག་དྲན་
པའི་མགུར》ལྟ་བུ་དཔེ་མཚོན་དུ་བཟུང་ནས་བོད་རང་གི་མཛེས་འཛིན་འདུ་ཤེས་དང་མཐུན་པའི་
སྒོ་ནས་བྲིས་ན་རྩོམ་འབྲི་བའང་དོན་ཡོད་དུ་འགྱུར་རྒྱུ་རེད་སྙམ།
གཉིས། ང་ཚོའི་གནས་བབས་དང་འབྲེལ་བའི《ས་སྐྱའི་ལེགས་བཤད》ཀྱི་ད་ལྟའི་དུས།
སྤྱིར་བྱ་བ་གང་དང་ཅི་ཞིག་སྒྲུབ་རུང་གནད་དོན་ཞིག་ངོས་ཟིན་པའང་ཐག་གཅོད་རང་བཞིན་
གྱིས་བསྒྲུབ་ན་ཡག་པོ་ཞེ་དྲགས་འགྲུབ་ཐུབ་རྒྱུ་རེད། 《ས་སྐྱའི་ལེགས་བཤད》ཀྱི་ཚིག་དོན་དང་
དཔེ་དཔེ་ཅན་དག་གིས་ཀྱང་ང་ཚོར་གནད་དོན་ངོས་ཟིན་གྱི་གནས་ལུགས་དེ་སྨྲ་བཞིན་པ་མ་རེད།
དཔེར་ན། “སྟོབས་བྲལ་མི་ཡིས་ཁྲོས་ཅི་ཕན། །སྟོབས་ལྡན་དོན་ལ་ཁྲོ་ཅི་དགོས། །དེས་ན་བྱ་བ་
སྒྲུབ་པ་ལ། །ཁྲོ་བ་དོན་མེད་རང་སྲེག་ཡིན། །” ཞེས་པ་ལྟ་བུ་ཚིག་ཉུང་ལ་དོན་རྫོགས་པ། སྒྲིག་
ལེགས་ལ་འགྱུར་སྙན་པ་འདི་ལྟ་བུ་ནི་ང་ཚོས་དཔྱད་གཞིར་བཟུང་སྟེ་སྲོལ་རྒྱུན་རྒྱུན་འཛིན་དང་
གསར་བ་གོང་འཕེལ་དུ་བཏང་ན་ང་ཚོའི་རྩོམ་རིག་གམ་སྙན་ངག་ལའང་འཛམ་གླིང་རྩོམ་རིག་གར་
320



གངས་ལྗོངས་ཤེས་རིག་ནོར་བུའི་སློབ་གླིང་།
སྟེགས་ཀྱིས་དུས་དང་རྣམ་པ་ཀུན་ཏུ་ལག་གཡུག་བྱེད་བཞིན་ཡོད་ནི་རེད། དེ་ལྟ་མ་ཡིན་པར་ཨུ་
ཚིགས་མཁྲེགས་འཛིན་གྱི་བསམ་པ་ཕྱོགས་ལྷུང་གིས་མྱུ་གུ་འབུས་སུ་མི་འཇུག སྡོང་སྐམ་གཅོད་
དུ་མ་བཅུག་ན་ང་ཚོས་རིག་གཞུང་སྟེང་གི་ཞི་བའི་འཐབ་འཛིང་རྒྱུན་སྐྱོང་བྱས་པ་ལས་བསམ་པའི་
གཏིང་གི་གཅིག་གྱུར་མཐུན་སྒྲིལ་ལ་བརྩི་བཀུར་བྱས་པ་མ་རེད།
ད་ལྟ་ང་ཚོའི “ཤེས་ཡོན་ཅན” མང་ཤོས་རྩོམ་པ་བོའམ་སྙན་ངག་པ་རེད། ཁོ་ཚོ་སྙན་ངག་
ལ་དགའ་ཞིང་སྙན་ངག་འབྲི་རྒྱུར་དེ་བས་ཀྱང་དགའ། ཡིན་ནའང་ཁོ་ཚོ་ཅིའི་ཕྱིར་སྙན་ངག་འབྲི་རྒྱུར་
དགའ་བ་དང་། ཅིའི་ཕྱིར་སྙན་ངག་འབྲི་བཞིན་པ་མི་ཤེས་མོད། ད་དུང་ཁ་ནས་ “སྟོང་ཉིད” ལབ་
སྟེ་ནང་བསྟན་མཚན་ཉིད་རིག་པའི་བསམ་བློའི་ཡང་རྙིང་ངམ་རྗེ་བླ་མའི་“རྟེན་འབྲེལ་གྱི་ལྟ་བ”དངོས་
སྙན་ངག་དང་བསྲེས་སྦྱོར་བྱས་ཏེ་འབྲི་བཞིན་ཡོད་ཚུལ་བཤད་པ་ནི་རང་གིས་རང་ཉིད་ཀྱི་མིག་
གཉིས་སྔ་ས་ནས་ལོང་ཡོད་པ་མ་ཤེས་པར་གཡང་གཟར་དང་གྲོག་རོང་གི་ཕྱོགས་སུ་བང་གིས་རྒྱུག་
པ་རེད་ལ། ང་ཚོའི་བོད་སྤྱི་ཚོགས་ཀྱི་ཁོར་ཡུག་སྟེང་དུ་འགྱིག་ཤོག་ལས་རྫོབ་པའི་གད་སྙིགས་
རིགས་ཤིག་ཇེ་མང་དུ་སོང་བའང་རེད། དེའི་ཕྱིར་དེ་དག་གིས་སྐབས་ཙམ་ལ་ཧ་ཅང་ཚད་མཐོ་
བའི “སྟོང་ཉིད” བསྐྱུར་ཏེ《 ས་སྐྱའི་ལེགས་བཤད》ཀྱི་རབ་བྱེད་གསུམ་པའི “ཆོ་ག་ལོག་པར་
བསྒྲུབ་པ་འགས། །ཡང་དག་ཆོ་ག་བྱེད་ལ་གཤེ། །སྐྱེས་བུ་ཁྱི་ཡི་མགོ་ཅན་རྣམས། །བཞིན་བཟང་
བུད་མེད་ཡིན་ཞེས་བརྙས། །” ཞེས་པའི་ཤོ་ལོ་ཀ་དེར་གོ་བ་ལོན་རྗེས་ད་གཟོད “སྟོང་ཉིད་སྙན་
ངག” ལ་དགའ་ན་བཟང་རྒྱུ་རེད་ཡང་ལ་ལས་རྩོམ་བྲིས་ནས་ཅི་བྱེད། རྩོམ་འབྲི་མཁན་ཚོས་རང་གི་
ཁེ་ཕན་དང་ཐོབ་ཐང་། སྙན་གྲགས་སོགས་བསམ་པ་ལས་ཁོ་ཚོའི་ཁོག་ན་ཅི་ཡང་མེད། སྤྱི་ཚོགས་
ལ་ཨེ་ཕན་གྱི་བསམ་བློ་མེད། རྒྱུ་མཚན་ནི་དེ་ཚོས་བྲིས་པའི་རྩོམ་ལ་གོ་རྒྱུ་མི་འདུག་ཟེར། འོ་ན་
ཁྱོས་གོ་བ་མ་ལོན་ན་སྙན་གྲགས་དང་དབང་ཤུགས་བསམ་པ་ཡིན་ནམ། ཡིན་ན། སངས་རྒྱས་
བཅོམ་ལྡན་འདས་ཀྱིས་ “ ཟབ་ཞི་སྤྲོས་བྲལ་འོད་གསལ་འདུས་མ་བྱས། ” ཞེས་པ་དེའི་དོན་ཁྱོད་
ཀྱིས་མི་གོ་བས་ཁོང་གིས་སྙན་གྲགས་དང་དབང་ཤུགས་བསམ་པ་རེད་དམ། ཁོང་ལ་སྤྱི་ཚོགས་ལ་
ཕན་ཨེ་ཐོག་གི་བསམ་བློ་མེད་ཀི་ཟེར་རྒྱུ་ཡིན་ནམ། དེ་མ་ཡིན་པའི་ཕྱིར།
དེ་ལྟར་ང་ཚོས་རང་གིས་ནུས་པའི་བྱ་བ་གོ་རིམ་ཡོད་པ་དང་བསམ་བློ་ཞིབ་མོ་བཏང་རྗེས་
༣



དཔྱད་རྩོམ་གཅེས་བཏུས།
སྒྲུབ་ན་བཟང་བ་ལས “ཁྱི་མོས་ཤེས་ནས་ཟུག་ན་ཁྱི་ཕྲུག་གིས་མ་ཤེས་ཟུག ” ཅེས་པའི་དཔེ་ལྟར་
དུ་ང་རྒྱལ་གྱི་རླུང་གིས་རང་ནམ་མཁར་འཕགས་སུ་བཅུག་སྟེ་སོང་ན་ང་ཚོའི་མིའི་འགྲོ་ལུགས་ལ་
བརྩི་བཀུར་མ་བྱས་པ་མ་ཟད། མེས་པོ་དྲིན་ཆེན་ཚོའི་སྐུ་སྲོག་དང་རྡུལ་ཁྲག་གིས་བསྐྲུན་པའི་རང་
གི་སྲོལ་རྒྱུན་གྱི་ལམ་ཆེན་དེ་ཉམས་རྒྱུའི་སྟ་གོན་བགྱིས་པའང་རེད། ལྷ་བླ་མ་ཡེ་ཤེས་འོད་ཀྱིས་
ཇོ་བོ་རྗེ་བོད་དུ་གདན་འདྲེན་ཕྱིར་སྐུ་སྲོག་བཏང་། )ང་ཚོར་མི་ལོ་སྟོང་ཕྲག་གི་ལོ་རྒྱུས་ལྡན་པའི་རིག་
གཞུང་སྣ་མང་བོ་ནི་ཡོད། གནམ་གྱིས་ས་བཀབ་པ་ལྟ་བུའི་པཎ་ཆེན་དུ་མས་དེ་དག་གི་དོན་
ནས་ཡང་དུ་གོ་སླ་བར་བྱས་ཏེ། དཀའ་འགྲེལ་དང་འབྲུ་འགྲེལ། ཚིག་འགྲེལ་དང་དོན་འགྲེལ། ཡང་
འགྲེལ་དང་རྒྱ་ཆེར་འགྲེལ་སོགས་འགྲེལ་བའི་སྐོར་གྱི་གསུང་རབ་ཀྱང་བྲག་རིའི་ཚུལ་དུ་བརྩིགས་
ཡོད་པ་དེ་རེད། དེའི་མི་ཚད་སངས་རྒྱས་བཅོམ་ལྡན་འདས་ཀྱིས་ “ཟབ་ཞི་སྤྲོས་བྲལ་འོད་གསལ་
འདུས་མ་བྱས། །” ཞེས་པ་དེའི་དོན་ཁྱོད་ཀྱིས་མི་གོ་བས་ཁོང་གིས་སྙན་གྲགས་དང་དབང་ཤུགས་
བསམ་པ་རེད་དམ། ཁོང་ལ་སྤྱི་ཚོགས་ལ་ཕན་ཨེ་ཐོག་གི་བསམ་བློ་མེད་ཟེར་རྒྱུ་ཡིན་ནམ། དེ་མ་
ཡིན་པའི་ཕྱིར། དགེ་བའི་ཆར་རྒྱུན་འཇོ་བར་མཛད་པའི་བཤེས་གཉེན་ཆེན་མོ་དོན་གྱི་སླད་དུ་མཚན་
ནས་སྨྲས་ནས༧བཛྲ་ཚུལ་ཁྲིམས་རྒྱ་མཚོ་མཆོག་དང་། ལྡོང་ཡོན་ཏན་རྒྱ་མཚོ་རྣམ་གཉིས་ཀྱི་སྐུ་ཚེ་
བསྐལ་བ་རྒྱ་མཚོའི་བར་དུ་བརྟན་ཞིང་མི་ཤུགས་རྡོ་རྗེའི་གཤིས་སུ་བརླིང་བའི་སྨོན་ལམ་གྱི་ཚབ་ཏུ་
དད་པའི་གུས་ཕྱག་ས་ཆེན་གྱི་རྡུལ་གྲངས་དང་མཉམ་པའི་སྒོ་ནས་སྤྱི་ལོའི་ཟླ་ཚེས་ལ་མཇུག་རྫོགས་
པར་བགྱིས་པ་དགེའོ། །
རྩོམ་པ་བོ། རྟ་ནག་བཟོད་པ།
སྐབས་བརྒྱད་པའི་མཐར་ཕྱིན་སློབ་མ།| རྩོམ་འདི་ནི་༢༠༠༥ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་གངས་ལྗོངས་ཤེས་རིག་དར་སྤེལ་སློབ་གླིང་དུ་དགེ་རྒན་གྱི་བྱ་བ་སྒྲུབ་བཞིན་ཡོད།
312



གངས་ལྗོངས་ཤེས་རིག་ནོར་བུའི་སློབ་གླིང་།
བོད་ཀྱི་བྱིས་རྩོམ་སྙན་ངག་གི་ཐོག་མའི་བསམ་གཞིག་དང་འོལ་ཚོད།
སྤྲུལ་བློ་བཟང་ཚུལ་ཁྲིམས། (བྲག་དཀར་རྫོང)
ནང་དོན་གནད་བསྡུས། བྱིས་རྩོམ་སྙན་ངག་ནི་བོད་ཀྱི་རྩོམ་རིག་གི་གྲུབ་ཆ་གལ་ཆེན་ཞིག་ལ་བརྩི་དགོས་པར་མ་
ཟད། བྱིས་པའི་བསམ་བློ་ལ་ཡར་སྐུལ་གྱི་ནུས་པ་འདོན་ཐབས་མེད་དུ་མི་རུང་བ་ཞིག་དང་། ད་དུང་བྱིས་པའི་རང་གཤིས་
མཚོན་པའི་སྒྱུ་རྩལ་གྱི་བྲོ་བ་གཞན་ཞིག་ཀྱང་ཡིན་པར་རང་གི་ལྟ་ཚུལ་བརྗོད་ཡོད།
བརྡ་ཆད་གཙོ་བོ། བྱིས་རྩོམ་སྙན་ངག །བག་ཆགས། སྙན་ངག
བྱིས་པའི་རྩོམ་རིག་ནི་བོད་ཀྱི་རྩོམ་རིག་ཁྱབ་ཁོངས་ཁྲོད་ཀྱི་གོ་གནས་གལ་ཆེན་ཟིན་ཡོད་
པའི་གྲུབ་ཆ་ཞིག་ཡིན་ལ། འདི་ལའང་བྱིས་པ་རྣམས་ཀྱི་ལོ་ཚོད་དང་རིག་གནས་ཆུ་ཚད། མཛེས་
དཔྱོད་སེམས་ཁམས། ཀུན་སྤྱོད། རང་རང་གི་དགའ་ཕྱོགས་དང་རེ་སྙེག་སོགས་མཚོན་པར་བྱེད་
པའི་ཁེད་དང་ཁ་མཚར། བྱིས་གླུ་དང་བྱིས་སྒྲུང་། ལྷ་སྒྲུང་། སྲོག་ཆགས་ཀྱི་གཏམ་རྒྱུད་སོགས་
ནང་གསེས་རིགས་དབྱེ་མང་བོ་ཞིག་མཆིས་ནའང་དེ་སྔ་བོད་ཀྱི་བྱིས་རྩོམ་སྙན་ངག་འདི་ལ་དོ་སྣང་
དང་དཔྱད་པ་མ་མཐོང་ལ་ཐ་སྙད་འདིའང་སྤྱི་ཚོགས་སུ་དེ་འདྲའི་ཁྱབ་བརྡལ་དུ་སོང་མེད་པ་འདྲ་བས།
ཁོ་བོས་འདིར་གོང་གི་ཁ་བྱང་ལས་གསལ་བ་ལྟར་དམིགས་བཀར་གྱིས་རང་གི་ནུས་ཚོད་ཀྱི་འཆར་
སྣང་འགའ་ཞིག་བརྗོད་པར་འདོད་དོ། །
དང་བོ། བོད་ཀྱི་བྱིས་རྩོམ་སྙན་ངག་གི་བརྡ་ཆད་གསེད་བཀྲོལ།
བྱིས་རྩོམ་སྙན་ངག་ཅེས་པ་ནི་ཤུགས་དྲག་པའི་ཡིད་འགྱུར་ལ་གཡེར་བག་གི་ཉམས་ཐོན་
13



དཔྱད་རྩོམ་གཅེས་བཏུས།
ཞིང་ཚིག་སྦྱོར་ཁ་གསལ་བ། ཐ་སྙད་བཀོལ་སྟངས་ཡང་བྱིས་པའི་བག་ཆགས་ཀྱི་གསེང་ལས་
འཛུམ་ཞིང་རྩེད་ཆས་དང་ཁ་ཕྱོགས་ལ། ནང་དོན་བྱིས་བློའི་རྣམ་པར་མངོན་པའི་རྩོམ་རིག་གི་བྱེ་
བྲག་ཅིག་ཡིན། བོད་ཀྱི་རྩོམ་རིག་ལོ་རྒྱུས་ཁྲོད་དེ་ལྟ་བའི་བྱིས་རྩོམ་སྙན་ངག་གི་ཐ་སྙད་འདི་བྱུང་
མ་མྱོང་ནའང་མི་རིགས་རང་གི་ཁྱད་ཆོས་དང་མཚུངས་ཤིང་ལྷག་པར་དུ་ལོ་ཆུང་བྱིས་པ་རྣམས་ཀྱི་
བསམ་པའི་བློ་སྒོ་དང་ཀུན་ནས་འཚམ་ཞིང་མཛེས་དཔྱོད་ཀྱི་ལྟ་བ་དང་མཐུན་པ། བསམ་བློ་ཡར་
སྐུལ་གྱི་ནུས་པ་ལྡན་ཞིང་རིག་སྒོ་འབྱེད་པའི་རྩོམ་ཐབས་སྣ་ཚོགས་ཤིག་གནའ་སྔ་མོ་ནས་བྱུང་མྱོང་
བ་ཡིན་ཏེ། དཔེར་ན། ལོ་ལོ་མ་དུ་གཉིད་ལ་སྡོད། །གཉིད་ལ་སྡོད་དང་རྟ་ཞིག་སྟེར། །རྟ་ལ་སྒ་
ཞིག་བསྟོད་ལ་སྟེར། །རྟ་རྔ་གཡུ་ཞིག་བརྒྱུན་ལ་སྟེར། །ལོ་ལོ་མ་དུ་གཉིད་ལ་སྡོད།་ །བག་མ་ཡོང་
ན་དུང་ཞིག་སྟེར། །ཆོས་དུང་དར་གྱིས་མདུད་ལ་སྟེར། །ལོ་ལོ་མ་ངུ་གཉིད་ལ་སྡོད། །ནམ་མཁའི་
སྐར་མ་འཛིན་ལ་སྟེར། །སྤྲིན་ལ་སྣ་ཐིག་འདོག་ལ་སྟེར། །ས་ཡི་མེ་ཏོག་འབལ་ལ་སྟེར། །ལོ་ལོ་མ་
ངུ་གཉིད་ལ་སྡོད། །ལོ་ལོས་སྐྱིད་ཅིག་རིག་རྒྱུ་རེད། །ཅེས་པ་འདི་ལས་ང་ཚོས་ཅི་ཞིག་གོ་ཡོང་
ཞེ་ན་མིའི་རིགས་ཀྱི་ཐོག་མའི་གོ་རྟོགས་སད་ཕྱིར་དང་བློ་སྒོ་འབྱེད་པའི་ཐབས་སྣ་ཚོགས་ཤིག་བེད་
སྤྱད་དེ་འབོད་སྐུལ་བཏང་ཡོད་པ་ཡིན་ལ། བྱིས་བློ་ནི་མ་གཞི་ནས་དངོས་ཡོད་འཚོ་བ་ལ་ཉམས་
མྱོང་ཡོད་པ་ཞིག་མིན་པར་ཡོད་ཚད་འཕྲུལ་སྣང་དང་རྩེད་མཚར་གྱི་རྣམ་པ་ལ་ཡིད་ཆེས་དང་བདེན་
སྣང་འཛིན་མཁན་ཞིག་ཡིན་པས་གོང་གི་ནམ་མཁའི་སྐར་མ་འཛིན་པ་དང་སྤྲིན་ལ་སྣ་ཐིག་འདོག་པ་
སོགས་སྒྲོ་བཏགས་དང་འུད་ཉམས་ཤུགས་ཆེ་བ། འཆར་ཡན་རིང་ལུགས་ཀྱི་རྩོམ་ཐབས་ལྟ་བུ་འདི་
རྣམས་ཀྱང་བྱིས་པའི་དགའ་སྣང་ལ་ལྷག་ཏུ་འཕྲོད་ཡོང་ལ། གོ་སྐབས་འདི་ལྟ་བུ་ལ་དམིགས་ནས་
གོང་གི་ཚིགས་བཅད་ཚན་པ་འདི་ལས་བོད་མི་རང་གི་སླད་མེད་པའི་སེམས་ཁམས་དང་བསམ་བློ་
ཀུན་སྤྱོད། འཚོ་བའི་རྒྱུན་ཤེས་མང་བོ་ཞིག་སྙན་འཇེབས་ངག་གི་དབྱངས་རྟ་ལ་དྲངས་ནས་རྒྱུན་
དུ་ཆད་ལྷག་མེད་པར་བྱིས་པའི་རྣ་ལམ་ལ་སྒྲོན་པར་བྱེད་ཅིང་སྐབས་དང་ལན་རེར་ངོ་མཚར་ཞིང་
འུད་ཉམས་ཆེ་བའི་ཚིག་རེ་བཀོལ་བ་འདིའང་བྱིས་པ་རྣམས་ལ་མཚོན་ན་གློ་བུར་དུ་རིག་པ་སྒྲིམ་
བྱེད་ཅིག་ཀྱང་ཡིན་པས་བྱ་དངོས་གང་ཞིག་ཡིན་རུང་དོགས་སློང་བྱེད་དགོས་པའི་གནས་ལུགས་
ཟབ་མོ་བསྟན་འདུག་པར་སྙམ། བྱིས་པ་རྣམས་ཀྱི་ལོ་དང་ན་ཚོད་རིམ་གྱིས་ཆེར་སོན་པ་དང་བསྟུན་
314



གངས་ལྗོངས་ཤེས་རིག་ནོར་བུའི་སློབ་གླིང་།
བསམ་བློའི་མཐོང་རྒྱ་ཡང་རིམ་གྱིས་ཇེ་ཆེ་དང་དཀྱེལ་ཇེ་ཡངས་སུ་འགྲོ་བཞིན་ཡོད་པས། ཁོ་ཚོས་
མིག་སྔའི་གནས་བབས་དང་འཕྲུལ་སྣང་འབའ་ཞིག་ལ་མགོ་འཁོར་བས་རང་གི་འཚོ་བ་དང་བསམ་
པའི་དགོས་མཁོ་ཡོད་ཚད་ཅིག་སྐོང་མི་ཐུབ་པ་ཤེས་པས་ཐད་ཀར་དུ་དམངས་གླུ་ལ་ལད་མོ་བྱས་ཏེ་
རང་གི་སེམས་ཁམས་དང་མཐུན་ཞིང་བརྗོད་དོན་གོ་སླ་བའི་གླུ་ཚིག་མང་བོ་ཞིག་འབྱུང་བཞིན་ཡོད་
དེ། དཔེར་ན། ང་རྟ་ཞིག་ཡོད་ནོ་རྟེའུ་ཡིན། །ངའི་རྟེའུས་རྟ་རྗེས་མི་ཆོད་གི། །མི་ཆོད་ན་ཡང་
རྒྱུག་རྒྱུ་ཡིན། །ང་མདའ་ཞིག་ཡོད་ནོ་རྩི་མདའ་ཡིན། །རྩི་མདས་མདའ་རྗེས་མི་ཆོད་ཀི་མི་ཆོད་ན་
ཡང་འཕེན་རྒྱུ་ཡིན། །ང་གླུ་ཞིག་ཡོད་ན་བྱིས་གླུ་ཡིན། །བྱིས་པ་གླུ་བ་མི་ཉན་གི་མི་ཉན་ན་ཡང་ལེན་
རྒྱུ་ཡིན། །ཞེས་པ་ལྟ་བུ་ནི་ཚིག་སྦྱོར་བབ་ཆགས་ཤིང་ནང་དོན་གོ་སླ་བའི་མི་ཚད་འདི་ལས་ན་ཆུང་
བྱིས་པ་རྣམས་ཀྱི་རང་བཀུར་གྱི་འདུ་ཤེས་དང་འགྲན་རྩོད་རང་བཞིན་གྱི་བསམ་བློ། མདུན་སྐྱོད་
ཀྱི་སྤོབས་པ་སོགས་གསལ་བོར་མཚོན་ཡོད་ཅིང་། རྟེའུ་དང་རྩི་མདའ། བྱིས་གླུ་ལྟ་བའི་ཆུང་ཆུང་
སྟབས་བདེ་བའི་དཔེ་དང་དཔེ་ཅན་གྱི་སྨྲས་སྟངས་སམ་ཡིད་བརྙན་འདི་དག་ཀྱང་ལོ་ཆུང་བྱིས་པའི་
ཁོར་ཡུག་དང་བསམ་བློ་ལ་སྦྱར་ན་ཧ་ཅང་འཚམ་པར་མ་ཟད་ད་དུང་བྱིས་པའི་རང་གཤིས་དང་བྲོ་བ་
བླ་ལྷག་ལྡན་འོང་བས་འདི་དག་ནི་སྙན་ངག་མ་རེད་ཅེས་སུ་ཞིག་གིས་བསྙོན་ཐུབ་བམ། ངལ་རྩོལ་
གྱིས་མིའི་རིགས་ལ་དབུགས་དབྱུངས་གསར་བ་འཇུག་པ་དང་འདུ་ཤེས་གསར་བ་སྣོན་པ། ལྟ་བ་
གསར་བ། ལས་སྣོན་གསར་བ་འདི་བགྱིད་པ་ནང་བཞིན་བྱིས་རྩོམ་སྙན་ངག་ཀྱང་གདོད་མའི་ངལ་
རྩོལ་གྱི་དགོས་མཁོ་ལས་གསར་སྐྲུན་བྱས་ནས་ཡོང་བ་ཤ་སྟག་ཏུ་ངེས་པས་ན་འདི་ལའང་བྱིས་རྩོམ་
སྙན་ངག་རང་ཁོ་ན་ལ་མངའ་བའི་མི་རིགས་རང་བཞིན་གྱི་
ཀྱི་བསམ་བློ་དང་སེམས་ཁམས། མཛེས་
དཔྱོད་ཀྱི་ལྟ་བ། ཆོས་ལུགས་དད་མོས་སོགས་ཀྱི་ཆ་རྐྱེན་སྣ་ཚོགས་ཤིག་ཚང་ཡོད་པ་ཡིན། སྙན་
རྩོམ་གྱི་མི་རིགས་རང་བཞིན་ཞེས་པ་འདིའང་གཙོ་བོ་མིའི་རིགས་ཀྱི་འཚོ་བའི་གོམས་སྲོལ་དང་
གཤིས་ཀ་སོགས་ལ་འབྲེལ་བ་དམ་ཟབ་ཡོད་པ་ཞིག་ཡིན་ལ་འདིས་གཙོ་བོ་མི་རིགས་ཀྱི་སེམས་
ཁམས་དང་མི་རིགས་ཀྱི་སྙིང་སྟོབས་ཤིག་མཚོན་བཞིན་ཡོད། ཆ་རྐྱེན་འདི་དག་གིས་ད་གཟོད་མི་
རིགས་ཤིག་གི་གཤིས་ཀའི་སྟེང་གི་སྤྱི་གཤིས་ཀྱི་ཚབ་བྱས་ཡོད་པས་དེ་ལ་ཁྱབ་བརྡལ་གྱི་སྙིང་བོ་
ལྡན། རྨང་གཞི་བྱས་པའི་ཆ་རྐྱེན་འདི་རིགས་ལ་བརྟེན་ནས་ང་ཚོས་བརྩམས་ཆོས་དེ་མི་རིགས་གང་
21 5



དཔྱད་རྩོམ་གཅེས་བཏུས།
ལ་གཏོགས་པའི་རང་བཞིན་ནམ་ཁྱད་ཆོས་ཤེས་སླའོ། །
གཉིས་པ། བྱིས་པའི་སེམས་ཁམས་ནི་གསལ་ཞིང་གྲིམ་པ་ཞིག་ཡིན།
དེ་ཡང་བྱིས་པའི་ཕྱི་ནང་གསང་གསུམ་གྱི་འཕེལ་རྒྱས་ཀྱི་ལམ་ལ་ཕྱོགས་པའི་གོ་རིམ་དེའང་
རྩ་བ་ཁོར་ཡུག་གི་ཕྱི་རྐྱེན་སྣ་ཚོགས་ཤིག་ལ་རྐང་ཚུགས་ཤིང་དེ་ལས་འགོ་འབུས་པ་ཡིན་པར་
གདོན་མི་ཟ་སྟེ། དེས་བྱིས་པ་རེ་རེའི་མི་ཚེ་ཕུགས་འདུན་ལ་ཁ་ཕྱོགས་དང་རྣམ་པ་མི་འདྲ་བའི་ཐག་
གཅོད་བྱེད་བཞིན་ཡོད། བྱིས་པའི་སེམས་ཁམས་ནི་མ་གཞི་ནས་གསལ་ཞིང་དྭངས་ལ་དྲི་མས་མ་
གོས་པའི་ཤེལ་དཀར་གྱི་མེ་ལོང་ཞིག་ཡིན་ལ། མེ་ལོང་དེ་ནི་ད་སོ་མ་གྱ་གྱུ་རྙོག་འཛིང་ཆེ་བའི་འཚོ་
བའི་རྨི་ལམ་གྱི་རྩ་རྒྱུས་རེ་རེ་དང་སྣང་བརྙན་རེ་རེ། ཁ་དོག་རེ་རེ། བྲོ་བ་རེ་རེ། དགའ་སྐྱོ་རེ་རེ་
སོགས་རྣམ་པ་མི་འདྲ་བ་དག་ལ་འཕྱར་ཞིང་བཏུ་བར་བྱེད་པའི་གཅིག་སྡུད་ཀྱི་མེ་ལོང་ཞིག་ཀྱང་ཡིན།
དེ་བས་མེ་ལོང་དེ་ལས་མཐོང་འོང་བ་ནི་གཡེར་བག་ཆེ་ཞིང་རྣོ་ཞིབ་ལྡན་པའི་བྱིས་རྩོམ་སྙན་ངག་ཤོ་
ལོ་ཀ་གཅིག་སྟེ། སྙན་ངག་ཤོ་ལོ་ཀ་དེའི་ཚིག་གི་གཅོད་མཚམས་དང་དབུགས་ཀྱི་ངལ་གསོ་མི་འདྲ་
བའི་འགྱུར་ཁུགས་འབུམ་ལྡན་གྱི་དབྱངས་ཀྱི་འདེགས་འཇོག་རེ་རེའི་ནང་ན་སྤྱི་ཚོགས་ཀྱི་འཚོ་བ་
ཧྲིལ་བོའི་རྣམ་པ་མི་འདྲ་བའི་ཟུར་རེ་རེ་དང་བྲོ་བ་རེ་རེ་འཛོམས་ཡོད་པ་ཡིན་ལ། རྣམ་པ་མི་འདྲ་བའི་
ཟུར་དང་བྲོ་བ་དེ་དག་ནི་ད་གཟོད་བྱིས་པའི་བག་ཆགས་ཀྱི་སྟེང་ལ་འབྱར་བའི་རྟོགས་སད་དམ་ཡང་
ན་ཁོ་ཚོས་བྱ་དངོས་གང་རུང་ལ་ཐོག་མར་དཔྱད་པའི་རིག་པའི་རྣོ་འོད་ཀྱི་མེ་སྟག་ཕྲ་མོ་ཞིག་ཀྱང་
ཡིན། ང་ཚོས་འཛམ་གླིང་གི་སེམས་ཁམས་རིག་པའི་ཆེད་མཁས་པ་དག་གིས་བཤད་པ་ནང་བཞིན་
བྱིས་པ་ནར་སོན་པའི་གོ་རིམ་ནི་མི་ལ་ཀུན་སྤྱོད་དང་མི་གཤིས་ཆགས་པའི་གོ་རིམ་ཞིག་ཡིན་པའི་
ངེས་ཤེས་དེ་རྒྱུད་ལ་འདྲོངས་ནས་ཡོང་དུས་བྱིས་པ་ནི་ཡོད་ཚད་ཀྱི་འགོ་རྩོམ་ས་དང་རེ་སྙེག་གསར་
བ་འཛིན་ས། ད་དུང་ཡང་འཚོ་བའི་ཡི་གེ་ལ་དབུ་ཁྱུད་ཐོག་མར་འབྲི་བ་བོ་ཡིན་པའི་ངེས་ཟིན་འཐོབ་
སླ། ཡིན་ན་ཡང་ཡོད་ཚད་ཀྱི་འགོ་རྩོམ་སར་རུང་བའི་བྱིས་པ་ནར་སོན་པའམ་མི་གཤིས་ཆགས་
པའི་གོ་རིམ་འདི་ལ་ཅི་ནས་ཀྱང་དོ་ཁུར་དང་གཙིགས་ཆེན་བྱེད་དགོས་པ་ཡིན་ཏེ་མིའི་ཆེས་མང་བའི་
316



གངས་ལྗོངས་ཤེས་རིག་ནོར་བུའི་སློབ་གླིང་།
བག་ཆགས་ཀྱི་སྒོ་མོ་ནི་བྱིས་པའི་སྟེང་ན་ཕྱེ་ཡོད་པས་འདི་ལས་ལྡོག་ཕྱོགས་ཀྱི་ཀུན་སྤྱོད་དང་མི་
གཤིས་ངན་པ་ཆགས་པའི་གནད་དོན་འབྱུང་བ་ནི་ཧ་ཅང་ཚབ་ཆེ་བ་ཞིག་ཡིན་ལ་མིའི་སྤྱི་ཚོགས་ཀྱི་
ནང་ནས་དོན་དངོས་ཀྱིས་ར་འཕྲོད་དེ་འོང་བ་ཞིག་ཀྱང་ཡིན། སྤྱིར་འགྲོ་བ་མིའི་ལུས་སྟེང་ན་རང་རང་
གི་ཁྱད་ཆོས་དང་རྣམ་པ་མི་འདྲ་བའི་འཇོན་ནུས་ཀྱི་གཏེར་ཁ་མང་བོ་ཞིག་ཡོད་པ་ནང་བཞིན་ང་ཚོ་ལ་
ཐོག་མ་ཉིད་ནས་རང་རང་སྙན་ངག་པར་འགྱུར་བྱེད་ཀྱི་ཤེས་རབ་ཀྱི་སྒོ་མོ་ཞིག་ཀྱང་མི་གསལ་བའི་
ཚུལ་དུ་ཕྱེས་ཡོད་པ་ཡིན། དེས་ན་གཏེར་ཁ་འདི་དག་སྔོག་པས་དུས་ཚོད་ཡང་ནར་མ་སོན་པའི་
བྱིས་པའི་གནས་སྐབས་ནས་འགོ་བརྩམ་དགོས་པ་ཡིན་པར་གོར་མ་ཆགས་ལ་ཡང་གཅིག་བཤད་ན་
ནར་མ་སོན་པའི་བྱིས་པའི་སེམས་ཁམས་ནི་དངོས་པོ་གང་གིས་ཀྱང་སླད་ཞུགས་ཚད་དམའ་བས་ཧ་
ཅང་གསལ་བའི་མི་ཚད་ཁོ་ཚོས་བྱ་དངོས་གང་ཞིག་ལ་ཐོག་མར་བཅངས་པའི་རིག་པ་དེའང་ཧ་ཅང་
གྲིམ་ལ་ཞིབ་ཚགས་ཆེ་བ་ཞིག་ཡིན། སྐབས་འདི་ནས་ང་ཚོས་རང་ཅག་གི་ཉེ་བའི་དུས་ཀྱི་མཚན་
ཉིད་རིག་པ་བ། ལོ་རྒྱུས་སྨྲ་བ་བོ། །སྙན་ངག་པ། རིག་པའི་ཤིང་རྟ་བ་ཆེན་པོ་མཁས་དབང་དགེ་
འདུན་ཆོས་འཕེལ་གྱི་ལོ་རྒྱུས་ལ་ཕྱིར་དྲན་ཐེངས་གཅིག་བྱེད། ཁོང་གིས་ངའི་དགེ་རྒན་མཁན་ཆེན་
ལ། སྙན་ངག་འཁྲིད་སྲོལ་གཞན་དང་མི་འདྲ་བ་ཞིག་ཡོད། དེ་ནི་དབྱར་ཁ་སྤྲོ་གསེང་དང་སྐུ་འཆམ་
སོགས་ལ་ཕེབས་སྐབས། དགེ་འདུན་ཆོས་འཕེལ། ལྟོས་དང་། ནམ་མཁའི་གླང་བོ་འདི་ཚོ་ཆུ་ཁུར་
གྱིས་ངལ་ནས། དལ་བོས་མ་གཏོགས་ལྷ་ལམ་དུ་འགྲོ་མི་ཐུབ་པར་འདུག་ཅེས་སོགས་དངོས་མིང་
ནས་མི་གསུངས་པར། ཆུ་དང་། ཤིང་། མེ་ཏོག རི་བོ་སོགས་ལ་མིང་གི་རྣམ་གྲངས་ནས་དལ་འགྲོ་
དང་། རྐང་འཐུང་། ཆུ་སྐྱེས། ས་འཛིན་སོགས་སོ་སོའི་བྱེད་ལས་དང་སྦྱར་ནས་གསུངས་དུས།
ཐོག་མར་དགོད་བྲོ་བ་ཞིག་དང་། སེམས་ལ་མི་བདེ་བ་ཞིག་ཡོང་བགྱི་ཡོད་ཀྱང་། རྗེས་སུ་དཔྱད་
སྐབས་མཁན་ཆེན་གྱི་ཐབས་དེ་སྙན་ངག་འཁྲིད་སྐབས་ངེས་པར་མཁོ་ངེས་ཞིག་རེད་འདུགདེ་ཙམ་
དུ་མ་ཟད་སྙན་ངག་འཁྲིད་སྐབས་སུ་ཇི་ཙམ་མང་ཡང་དཔེར་བརྗོད་གཉིས་གསུམ་ལས་ལྷག་འབྲིར་
མི་འཇུག་པ་གནང་། དེ་རིང་གང་འཁྲིད་པ་དེའི་རྒྱན་དང་། དེ་གའི་ཐད་ཀྱི་ཁྱད་གཞི་ཁྱད་ཆོས་སྦྱོར་
ཚུལ་སོགས་ཞིབ་ཅིང་ཕྲ་བ་འཁྲིད་པ་གནང་ནས། དབྱར་ཁ་ནམ་དུས་སྐྱིད་སྐབས། དེ་རིང་གང་
འཁྲིད་པ་དེ་གའི་ཐད་ཀྱི་དཔེ་ཆ་ཨམ་ཕྲག་ཏུ་ཁྱེར་ཏེ། ས་ཆ་སྐྱིད་ས་དང་གུ་ཡངས་ས་གང་ཡིན་ལ་
317



དཔྱད་རྩོམ་གཅེས་བཏུས།
རྒྱུགས་གསུངས་ནས། དེ་བཞིན་བྱས་ཏེ་ཚུར་འཁོར་ནས་རྒྱུགས་ཕུལ་དགོས་བགྱི་ཡོད། ད་ལྟ་
སྙན་ངག་རྩ་བ་བློ་ལ་ངེས་པོ་འདི་དེ་གའི་བཀའ་དྲིན་ཡིན་ཞེས་གསུངས་པའི་ཕག་ལས་ང་ཚོའི་དྲན་
འཛིན་གྱི་ཡོལ་གོར་ངོས་སུ་གློག་བརྙན་བཞིན་ཇི་ཞིག་བཀྲ་ཡོང་བ་ནི་མཁས་དབང་དགེ་འདུན་ཆོས་
འཕེལ་ཁོང་གི་རྣམ་དཔྱོད་ཀྱི་རྩལ་དང་གཞན་ལ་བསྒྲུན་དུ་མེད་ཅིང་གསེར་སྲང་སྟོང་གིས་ཁུག་ཏུ་
མེད་པའི་ཁོང་གི་དགེ་རྒན་མཁན་ཆེན་བསྟན་འཛིན་རྒྱ་མཚོ་ཚང་གི་ཐུན་མོང་མ་ཡིན་པའི་དཔེ་ཁྲིད་
བྱེད་ཐབས་དེ་ཡིན། མི་ཞིག་འཚར་ལོངས་བྱུང་བའི་གོ་རིམ་འདི་ལ་ངེས་ཅན་དུ་ཁོར་ཡུག་གི་འབྲེལ་
བ་དམ་པོ་ཞིག་ཡོད་པ་སྨོས་མ་དགོས་ལ། ཇི་ལྟར་ཁོར་ཡུག་གིས་རང་ལ་ཐེབས་པའི་ཤན་ཤུགས་
བཟང་ན་དེ་ལྟར་རང་གི་མི་ཚེའི་ཤིང་རྟའི་ཁ་ཕྱོགས་ཀྱང་ཕུགས་མདུན་གྱི་ལམ་ལ་སྒྱུར་བཞིན་ཡོད་པ་
གོང་དུ་དྲངས་མ་ཐག་པའི་དགེ་ཆོས་ཀྱི་ལོ་རྒྱུས་ཚན་པ་འདི་ལས་ཤེས་ནུས་ལ་རྒྱ་གར་ཤར་ཕྱོགས་
སྙན་ངག་པ་གྲགས་ཅན་ཐེ་གོར་ཏ་ར་ན་ཐ་ ( 862-1941 )ཡིས་ཀྱང་བྱིས་པའི་སེམས་ཁམས་ཞིབ་
འཇུག་དང་སློབ་གསོ་བྱེད་ཐབས་ལ་ཡ་མཚན་གྱི་མཁས་པ་ཞིག་ཡིན་པས་ཁོང་གིས་བྱིས་དུས་
ཀྱི་གཞོན་ནུ་ཐེ་ཀོར་ཁྲིད་དེ་ཡུལ་ལྗོངས་དང་རི་ལུང་མང་བོར་ཉུལ་ཞིང་ལྷག་པར་དུ་ཕ་ཡུལ་དང་
རྒྱང་ཐག་ཤིན་ཏུ་རིང་བའི་རི་བོ་ཧི་མ་ལ་ཡའི་ཉེ་འདབས་སོགས་དབེན་སིམ་གྱི་ནགས་ཚལ་དང་རི་
ཁྲོད་མང་བོར་ཟླ་བ་བརྒྱད་ཀྱི་རིང་ལ་ཞག་སྡོད་བྱས་ཤིང་། དེའི་བར་ཡབ་ཀྱིས་བྱིས་པའི་བབས་
དང་བསྟུན་ཏེ་སློབ་ཁྲིད་དང་བློ་སྒོ་འབྱེད་པའི་ཐབས་སྣ་ཚོགས་བཀོལ་བས། མཛེས་སྡུག་ལྡན་པའི་
དབྱར་དུས་ཀྱི་རི་བོ་ཧི་མ་ལ་ཡའི་སྲོད་ཞོགས་ཀྱི་ཡུལ་ལྗོངས་རེ་རེས། ཡབ་ཀྱི་ཞལ་གསུང་བསིལ་
མོ་དང་ལྷན་ཅིག་ཏུ་རྒྱུ་བའི་གཞོན་ནུ་ཐེ་གོར་གྱི་ཡིད་སེམས་ཀྱི་རྩ་ལམ་ཐམས་ཅད་བརླན་པར་བྱས་
ཤིང་ཡང་ཡང་བཀྲུས་པས་ཁོང་གློ་བུར་དུ་གནས་དེ་གར་རྟོགས་པ་སད་ཅིང་དགུང་ལོ་བཅུ་གཅིག་
སྟེང་ནས་བཟུང་བྷང་ག་ལའི་ཡི་གེ་དང་དབྱིན་ཇིའི་ཡི་གེ་གཉིས་ཀྱི་སྟེང་ནས་སྙན་ངག་འབྲི་ཐུབ་ལ་
རྗེས་ནས་ཡར་གླིང་ཤར་རྒྱུད་ཀྱི་ནོ་པེལ་རྩོམ་རིག་བྱ་དགའ་ཐོག་མར་རེག་པའི་སྙན་ངག་པ་གཅིག་
བུར་གྱུར་བའི་ལོ་རྒྱུས་འདིས་ཀྱང་བྱིས་བློ་ནི་མ་གཞི་ནས་གསལ་ཞིང་དྭངས་པའི་ཤེལ་སྒོང་ལྟ་བུ་
ཞིག་ཡིན་པ་དང་། མི་ཚེའི་འགྲུལ་བཞུད་ཀྱི་གོམ་པ་དང་བོ་དེའང་བག་ཆགས་ཞེས་པའི་ཤེལ་སྒོང་
སྟེང་ལ་འབྱར་བའི་ནག་ཐིག་དེ་ལས་འགོ་བརྩམ་དགོས་པའི་མི་ཚད་ཕ་ནི་བུ་ཡི་མིག་དཔེ་ཡིན་ཞིང་
1.9



གངས་ལྗོངས་ཤེས་རིག་ནོར་བུའི་སློབ་གླིང་།
བྱིས་པའི་བློ་ངོར་ཕ་ནི་འཇིག་རྟེན་འདིར་འཚོ་བཞེས་ཀྱི་དགེ་རྒན་ཐོག་མ་ཡིན་ཞེས་བརྗོད་པ་ལྟར་
བྱིས་པའི་འབྱུང་འགྱུར་གྱི་སྤུས་ཚད་བཟང་མིན་དེ་ཡང་རང་གི་ཕ་མའམ་ཐོག་མའི་དགེ་རྒན་ལ་ཐུག་
ཡོད་པའི་གནས་ལུགས་ནན་གྱིས་བསྟན་ཡོད་པ་ཡིན་ལ། དེས་ན་དགེ་རྒན་གྱི་ཞིམ་མངར་ལྡན་པའི་
བསླབ་སྟོན་གྱི་ཕྱག་མཛུབ་རེ་རེ་ནི་ཁ་ཚ་དགོས་གཏུག་ཏུ་གྱུར་བའི་བྱིས་པའི་བག་ཆགས་ཀྱི་སྟེང་ལ་
བསྒོས་པའི་ནག་ཐིག་དེ་ལགས་སོ། །
གསུམ་པ། བྱིས་རྩོམ་སྙན་ངག་ཀྱང་མི་སྣ་དང་ཁོར་ཡུག གནས་བབས་ཀྱི་འཚོ་བར་ཁ་
ཕྱོགས་ཤིང་ཟུར་ཟའི་རྣམ་པ་ཅན་ཞིག་ཡིན།
དེ་ཡང་སྙན་ངག་བྱུང་ཞིང་འཕེལ་བའི་བརྒྱུད་རིམ་གྱི་ནང་དུ་མི་རྣམས་རེ་རེ་བཞིན་སྙན་ངག་གི་
བསམ་བློས་བཀྲུས་ཤིང་འཇིག་རྟེན་ཁམས་ཀྱི་རི་རབ་དང་གཙང་བོ། རྩི་ཤིང་དང་ནགས་ཚལ། བྱ་
དང་རི་དྭགས་སོགས་རང་བྱུང་གི་མཛེས་སྡུག་ཡོད་ཚད་སྙན་ངག་གིས་བྱིན་གྱིས་བརླབས་ཤིང་
ཡང་ཡང་བརླན་པར་བྱས་པའི་ཁ་བ་རི་བོའི་ཞིང་ཁམས་འདི་ལ་མི་རིགས་གཞན་གྱིས་གླུ་གར་གྱི་
འཇིག་རྟེན་དང་སྙན་ངག་གི་རྒྱ་མཚོ་ཞེས་གདེང་འཇོག་བྱས་ཡོད་པ་འདི་དོན་ལ་གནས་པར་སེམས་
ནའང་ངོ་མ་བཤད་ན་བོད་ཀྱི་བྱིས་རྩོམ་སྙན་ངག་གི་ཕྱོགས་ནས་དེ་འདྲའི་འཐུས་སྒོ་ཚང་བ་ཞིག་དར་
མ་ཐུབ་པར་སྙམ་སྟེ་འདི་ལའང་ཕྱི་རྐྱེན་དང་ནང་རྐྱེན་གཉིས་ཡོད་པར་སེམས། གཅིག་ནས་རྩོམ་པ་
པོ་གང་ཡིན་མི་གསལ་བས་ད་སྔ་ཡན་ཆད་ཅིག་ཡོད་པ་འདི་རྣམས་ཀྱང་དམངས་ཁྲོད་རྩོམ་རིག་གི་
ཁོངས་སུ་སོང་བ་དང་། དེ་ལ་སྐྱོན་ཆེན་པོ་མི་འདུག་ནའང་གྲངས་ཀའི་ཆ་ནས་ཤིན་ཏུ་ཉུང་བ་དང་།
སྤྱིར་བྱ་དངོས་གང་ཞིག་ཡིན་རུང་སྣ་ཁ་མང་བོ་ཞིག་ཡོད་ན་དེའི་ནུས་པ་དང་སྟོབས་ཤུགས་ཡང་
གཞན་དང་མི་འདྲ་ལ་སྤུས་ཚད་བཟང་མིན་ཟེར་བ་དེའང་མང་བོའི་ཁྲོད་ནས་སྙེད་དགོས་པ་ཞིག་ཡིན་
ནའང་བོད་ཀྱི་བྱིས་རྩོམ་སྙན་ངག་ཕྱོགས་ལ་དེ་འདྲའི་ཤུགས་སྣོན་དང་སྲུང་སྐྱོབ་བྱས་པ་མི་འདང་
ལ། འདི་ལྟར་མུ་ནས་མུར་སོང་ཚེ་ནམ་ཞིག་བོད་ཀྱི་བྱིས་རྩོམ་སྙན་ངག་ཟེར་བ་འདི་མིང་གི་ལྷག་
མར་འགྱུར་བའི་ཉེན་ཁ་ཆེའོ་སྙམ། གཉིས་ནས་ད་སྔ་ཡན་ཆད་ཅིག་ཡོད་པ་འདི་ཉིད་དུས་ཀྱི་ཆ་ནས་
319



དཔྱད་རྩོམ་གཅེས་བཏུས།
སྔ་དྲགས་པས་སམ་ཡང་ན་གནས་བབས་ཀྱི་དགོས་མཁོ་མཚོན་མི་ཐུབ་པ་ཡིན་ལ། འོ་ན་བྱིས་རྩོམ་
སྙན་ངག་ལ་ཆ་རྐྱེན་གང་དག་ཚང་དགོས་པ་ཡིན་ནམ་ཞེ་ན། ༡ ཚིག་སྦྱོར་བབ་ཆགས་པའི་སྙན་ཆ་
ལྡན་ཞིང་ནང་དོན་གོ་སླ་བ། ༢ དཔེ་དང་དཔེ་ཅན་གྱི་སྤྲས་སྟངས་སམ་ནང་གི་ཐ་སྙད་བཀོལ་སྟངས་
ཡང་བྱིས་པའི་གནས་བབས་དང་མཐུན་ཞིང་ལྷག་པར་དུ་བྱིས་པའི་རྩེད་མཚར་རམ་དགའ་སྣང་ལ་ཁ་
ཕྱོགས་པ། ༣ བཟང་བོར་སེམས་གཏིང་ནས་ཡི་རང་དང་སྨོན་པའི་ཉམས་ཀྱིས་ངན་པ་ལ་མ་རངས་
པའི་རྣམ་པ་ཤུགས་ལ་ཐོན་པ་ལྟ་བའི་ཟུར་བསྟན་དང་བླང་དོར་གྱི་ཆ་གསལ་བ། ༤ མི་རིགས་རང་
གི་ཁྱད་ཆོས་ཐོན་པའི་གདངས་གསལ་ཞིང་བྱིས་པས་ཨ་མའི་གནའ་གཏམ་ལ་ཉན་པ་ལྟ་བུའི་གཟབ་
ནན་དང་གཡེར་བག་གི་ཉམས་ཐོན་པ་བཅས་ཀྱི་ཆ་རྐྱེན་འདི་དག་མ་མཐའ་ཡང་ཚང་དགོས་པར་
འདོད། ཁོ་བོས་ནམ་ཡང་བྱིས་རྩོམ་སྙན་ངག་འདི་གལ་ཆེན་ཞིག་ཏུ་སེམས་བཞིན་ཡོད། འདི་ལ་
བྱིས་པའི་རྩོམ་རིག་གཞན་པ་རྣམས་དང་བསྡུར་ན་བྱིས་པའི་རང་གཤིས་གསལ་བོར་མཚོན་ཐུབ་
ཅིང་བྱིས་པའི་སེམས་རྒྱུད་འཆོས་པའི་བླང་དོར་གྱི་ཆའང་སྟབས་བདེའི་ངང་ཕྱེ་ཐུབ་པ། ད་དུང་
ཚེག་བར་རིང་ཐུང་ལ་ཚད་བཀག་མེད་ཅིང་ཚིག་བཅད་ལྷུག་གང་རུང་གི་སྒོ་ནས་འབྲི་ཆོག་པ་ལྟ་བའི་
ཁྱད་ཆོས་མངོན། བྱིས་སྒྲུང་ལྟ་བུ་ལ་མཚོན་ན་བྱིས་པའི་རང་གཤིས་དང་འབྲེལ་བའི་འཚོ་བ་དང་
སློབ་གསོའི་ཆ་མང་བོ་ཞིག་ཐོན་ཐུབ་ནའང་དེ་ནི་མི་སྣ་དང་མི་སྣའི་བར་གྱི་སེམས་ཁམས་ཞིབ་འབྲི་
དང་འཚོ་བའི་རྙོག་འཛིང་མང་པོ་བརྒྱུད་དགོས་པ། ཚིག་གི་ཆ་ནས་བྱུང་རིམ་ལྡན་པ་ཞིག་ཡིན་པས་
ན་ཆུང་བྱིས་པ་རྣམས་ཀྱི་ཐོག་མའི་སྦྱོང་བརྡར་ལ་བསམ་བློས་ཅུང་མི་ཆུམ་པར་སེམས། མིའི་རྣམ་
རྟོག་ལ་མཐའ་མེད་པ་བཞིན་སྙན་ངག་ལའང་མཐའ་མེད། དེ་ལྟར་ན་བྱིས་རྩོམ་སྙན་ངག་ནི་ཐོག་མའི་
སྙན་ངག་གི་གོ་རིམ་ཞིག་ཡིན་པ་སྨོས་མ་དགོས། ང་ཚོས་ནམ་ཡང་སྙན་ངག་གི་བསླུ་བྲིད་བཟློག་
དཀལ། མི་སུ་ཞིག་ཡིན་རུང་སྙན་ངག་ལ་མི་དགའ་བ་དཔེ་མི་སྲིད། དེ་བས་ང་ཚོས་སྙན་ངག་གི་
མཛེ
ཛེས་སྡུག་ལ་བརྟེན་ནས་རང་གི་ཐོག་མཐའ་བར་གསུམ་གྱི་མི་ཚེ་མཐོང་འོང་ལ་གཡེར་བག་ཆེ་
ཞིང་གྲུང་རིག་རྒོད་པའི་བྱིས་རྩོམ་སྙན་ངག་ལས་རང་གི་བྱིས་དུས་ཀྱི་འཇིག་རྟེན་དང་དྭངས་གཙང་
གི་བྱིས་བློ་སླར་ཡང་རྙེད་ཐུབ། སྐབས་འདི་ནས་བྱ་མདོ་རབ་རྒྱས་ལགས་ཀྱི་བྱིས་རྩོམ་སྙན་ངག་
ཁག་ཅིག་ལ་ལྟ། ནུབ་ཁའི་ཉི་ཟེར་གྱི་ཀློང་གི་གངས་ཏི་སེ་བརྩེ་བའི་འཛུམ་གྱིས་ཁེངས་པའི་བདག་
320



གངས་ལྗོངས་ཤེས་རིག་ནོར་བུའི་སློབ་གླིང་།
གི་ཨ་མྱེས་དང་འདྲ་སྟེ། བཟོ་ལྟ་ལ་བལྟས་ན་ནི་ཁོང་གིས་ཀྱང་འཛུམ་དམུལ་དམུལ་ངང་གབ་ཚིག་ལྟ་
བུ་རེ་བཤད་དེ་ཚ་བོ་བདག་ལ་རྒྱུགས་ཤིག་ལེན་འདོད་ཡོད་པ་འདྲའོ་སྙམ《གངས་ཏི་སེ》ཞེས་རྩོམ་
པ་པོས་བསམ་པའི་བརྩེ་དུང་མཚོན་བྱེད་དུ་གངས་ཏི་སེ་ཡིད་བརྙན་དུ་བརྐོས་པ་བརྒྱུད་ནས་ནུབ་
ཁའི་ཉི་ཟེར་གྱི་མཛེས་སྡུག་ལྟ་བུའི་ཨ་མྱེས་དང་ཁོང་གི་ཚ་བོ་གཉིས་ཀྱི་ཁོར་ཡུག་གསོན་ཉམས་ཀྱི་
སྒོ་ནས་མྱོང་ཐུབ་པར་མ་ཟད་ཚ་བོས་ནི་ནམ་ཡང་ཨ་མྱེས་ཀྱིས་རང་གི་ཡོན་ཏན་གྱི་ཚད་འཇལ་བར་
རེ་བ་ཆེ་བའང་ཤེས་ཐུབ་སྟེ་གོང་གི་ཚ་བོ་བདག་ལ་རྒྱུགས་ཤིག་ལེན་འདོད་ཡོད་པ་འདྲའོ་སྙམ་ཞེས་
པས་ཀྱང་སློབ་སྦྱོང་གི་སྤྲོ་སྣང་དང་སྙིང་སྟོབས་མཚོན་པར་བྱས་ཡོད། བྱ་མདོ་རབ་རྒྱས་ལགས་ནི་
དེང་རབས་བོད་པའི་རྩོམ་སྟེགས་སྟེང་ན་གོ་གནས་ཅུང་མི་དམན་པ་ཟིན་ཡོད་པའི་གྲྭ་བཙུན་རང་མོས་
སྙན་ངག་འབྲི་མཁན་ཞིག་ཡིན། ཁོས་བྲིས་པའི་སྙན་ངག་གང་ཡིན་ཡང་མི་རིགས་རང་མཚན་གྱི་
ཁྱད་ཆོས་འབུར་དུ་ཐོན་ཞིང་ཡིད་འགྱུར་ཤུགས་དྲག་པ། རང་གཤིས་ལྡན་ཞིང་མཚོན་ཐབས་སྣ་མང་
གིས་རྣམ་པར་བརྒྱན་ཡོད་ལ། བོད་ཀྱི་དེང་རབས་བྱིས་རྩོམ་སྙན་ངག་གི་ཐོག་མའི་རྨང་འདིང་བ་བོ་
ཡང་ཁོ་ཡིན་པར་སེམས། ཁོ་བོས་ནི་ནམ་ཡང་བྱ་མདོ་རབ་རྒྱས་ཀྱི་སྙན་ངག་ཀློག་སྤྲོ་བར་མ་ཟད་
ཁོའི་བྱིས་རྩོམ་སྙན་ངག་ཁག་ཅིག་གིས་ང་རང་ཀླག་ཅོར་གྱིས་རྣ་བ་འོན་པར་བྱེད་པའི་བྱིས་དུས་ཀྱི་
འཇིག་རྟེན་ལ་ཁྲིད་པ་ཉུང་ཉུང་མིན། བྱིས་རྩོམ་《དགེ་རྒན་སྐུ་མདུན་གྱི་རལ་གྲི》ཞེས་པ་ནི་སྙན་
ངག་པ་རང་ཉིད་ ཁོའི་སྙན་ངག་གི་ཚིག )འཁྱག་སིབ་སིབ་ཀྱི་དངོས་འོད་ཀྱིས་ལོ་མཉམ་ཕལ་ཆེར་
གྱི་བྱིན་ཤའང་ལྷབ་ལྷུབ་ཏུ་འདར་བར་བྱེད་པའི་རལ་གྲི་ཞིག་གི་ངོ་བོར་བཀོད་ནས་དགེ་སློབ་བར་གྱི་
མཛའ་བརྩེ་དང་བཀུར་བསྟི་སོགས་འབྱོར་འབྲི་བྱས་ཡོད་ལ་ལྷག་པར་དུ་སློབ་མ་རང་གི་རྣམ་དཔྱོད་
དང་སྤོབས་པ། སློབ་མའི་རང་བཀུར་གྱི་འདུ་ཤེས་ཚད་མཐོན་པོའི་སྒོ་ནས་སྙན་ངག་གི་ཁམས་ལ་
བསྐྱལ་ཡོད་པ་ཞིག་ཡིན། མི་ཞིག་ཡིན་ན་ནམ་ཡིན་ཡང་བསམ་བློ་གཏོང་རྒྱུ་འདི་གལ་ཆེ་ཞིང་།
མིས་བསམ་བློ་གཏོང་བ་ནི་རང་ཉིད་ལག་ཆགས་པའི་གོ་རིམ་ཞིག་ཡིན་ལ་མི་དང་དུད་འགྲོའི་བར་
གྱི་ཆེས་རྩ་བའི་ཁྱད་པར་འབྱེད་བྱེད་ཀྱི་གདེང་འཇོག་གཞན་ཞིག་ཀྱང་ཡིན། གནད་དོན་འདི་དག་
དམིགས་སུ་བཟུང་ནས་བྱ་མདོ་རབ་རྒྱས་ལགས་ལ་ཡང་ཆུང་དུས་ནས་གོམས་སྲོལ་འདི་ཆགས་
ཡོད་དེ་ནམ་མཁའ་ན་དགུ་ཚིགས་ཟེར་བའི་ལྗོན་པ་ཞིག་ཡོད། ལྗོན་པ་དེའི་སྟེང་ན་སྐར་མ་ཟེར་བའི་
321.



དཔྱད་རྩོམ་གཅེས་བཏུས།
སིལ་ཏོག་ནི་བགྲང་གིས་མི་ལང་སྟེ། ང་ཚོ་གནས་སའི་གོ་ལ་འདི་ཡང་ལྗོན་པ་དེའི་སྟེང་གི་སིལ་ཏོག་
རྡོག་གཅིག་ཡིན་ནོ། ལ་ལས་བཤད་ན་སིལ་ཏོག་འདི་ད་ལྟ་ཁད་ཀྱིས་ཁད་ཀྱིས་སྨིན་བཞིན་གདའོ་
ཟེར། འོ་ན་སློབ་གྲོགས་ཚོ། གལ་ཏེ་སའི་གོ་ལ་ངོ་མར། ཁམ་བུ་ཞིག་དང་འདྲ་བར་སྨིན་རྒྱུ་ཡོད་ལ།
སྨིན་དྲགས་ནས་ལྷུང་རྒྱུའང་ཡོད་ངེས་པའི་དབང་དུ་བཏང་ན། འོ་ན་སྐབས་སུ་བབས་པ་ནི་གོ་ལ་
འདི་ལྷུང་ས་གང་ཞིག་ལ་ལྷུང་རྒྱུ་རེད་དམ། གོ་ལར་འབྲེལ་བའི་བསམ་གཞིག )འདི་ནི་སྤྱིར་བཏང་
གི་ངོས་ནས་བཤད་ན་རིག་པ་སྟབས་བདེ་ཞིག་སྟེ་སིལ་
སྟེ་སིལ་ཏོག་ཅིག་སྨིན་དྲགས་ནས་ས་ལ་ལྷུང་བའི་གོ་
རིམ་ཞིག་ཡིན། ཡིན་ནའང་སྙན་ངག་པས་འདི་ལྟ་བུ་ལའང་མཐོང་ཆེན་བྱེད་ངེས་ཏེ་འདིས་ཁོ་ཚོ་ལ་
ནམ་དུ་ཡང་གནས་ལུགས་ཤིག་དང་མིག་འཕྲུལ་ཞིག་སྟོན་དུ་ཡོད་པས་སོ། །རྒྱུ་མཚན་དེས་ང་ཚོ་
ལའང་ནམ་ཞིག་ལ་གོ་ལ་འདི། ལྷུང་ས་གང་ཞིག་ལ་ལྷུང་རྒྱུ་རེད་དམ་ཞེས་དྲི་བ་ལྕི་མོ་ཞིག་འཕངས་
ཡོད་པ་མིན་ནམ། བྱ་མདོ་རབ་རྒྱས་ཀྱིས་བྲིས་པའི་བྱིས་རྩོམ་སྙན་ངག་འདི་དག་ལ་ཁྱད་ཆོས་ཤིག་
ཡོད་པ་ནི། དབྱངས་འགྲོས་ཀྱི་ཆ་ནས་དེ་འདྲའི་ལྡེམ་ཤུགས་ལྡན་ཞིང་དོ་སྙོམ་པོ་ཞིག་མིན་ནའང་
རང་བཞིན་གྱི་སྐད་ཆའམ་འཚོ་བའི་ནང་གི་སྐད་ཆ་རྣོན་པོ་ཅན་བཀོལ་བ་མང་བས་ཚིག་གི་ལྷུ་རྐང་རེ་
རེ་ངོ་འཕྲོད་ཅིང་སྒྲིག་སྟངས་བབ་ཆགས་ལ། ཁྱད་པར་དུ་ཁོ་རང་འཆད་ཉན་དར་སའི་དགོན་སྡེ་ནས་
འཚར་ལོངས་བྱུང་བ་ཞིག་ཡིན་པས་ཁོས་བྲིས་པའི་སྙན་ངག་གི་ཁ་གཏོད་ཡུལ་ཡང་དགོན་སྡེའི་ཁོར་
ཡུག་དང་འཚོ་བར་ཁ་ཕྱོགས་ཤིང་འབྲལ་ཐབས་མེད་པ་ཞིག་ཡིན་ཏེ། དཔེར་ན་ ཐུགས་རྗེ་ཆེན་པོ་
དང་མགོན་པོ་ཕྱག་དྲུག (4) ཅེས་པ་ནི་བདག་གི་ཨ་ཁུ་སྟེ་གྲྭ་བ་རྒན་པ་ཞིག་གི་ཞི་དྲག་གཉིས་ཀྱི་
སྣང་བརྙན་ཞིག་རེས་མོས་ལྟར་དུ་ཕྱག་བྱིལ་དང་ཕྱག་འབེབས་ཞེས་གཅེས་བྱམས་དང་གཅར་རྡུང་
གཉིས་ཀྱི་གོ་རིམ་དུ་བསྒྱུར་ཏེ་གསོན་ཉམས་ལྡན་པའི་ངང་ནས་ཞིབ་འབྲི་བྱས་ཡོད་པ་ལྟ་བུས་མཚོན་
ནུས་ལ་དེ་ལྟ་བུའི་ཁམས་ཡངས་ཤིང་བསམ་གཞིག་གི་བར་སྟོང་མང་བའི་སྙན་ངག་གི་རྣམ་པར་རྟོག་
སྟངས་ཀྱང་དགོད་སླ་ལ་ངུ་སྐྱེན་པའི་ན་ཆུང་བྱིས་པ་རྣམས་ཀྱི་ཁོར་ཡུག་དང་འཚམ་ཞིང་ལྷག་པར་
དུ་གཡེར་བག་ལྡན་པའི་བྱིས་པའི་རང་གཤིས་དང་བྲོ་བ་འཛོམས་པོ་དེ་འོ་མ་བཞིན་ཚིག་དང་འབྲུ་རེ་
རེའི་བར་ནས་ལྷོག་ལྷོག་ཏུ་འཕྱུར་འོང་བ་ལྟ་བུའོ། གོང་དུ་བོད་ཀྱི་བྱིས་རྩོམ་སྙན་ངག་གི་ཐོག་མའི་
བསམ་གཞིག་དང་འོལ་ཚོད་ཅེས་རང་བློས་ཅི་ལྕོགས་ཀྱིས་དཔྱད་པ་ཕྲན་བུ་ཞིག་བགྱིས་པ་འདི་ནི་
322



གངས་ལྗོངས་ཤེས་རིག་ནོར་བུའི་སློབ་གླིང་།
རང་ལ་མཚོན་ན་འདིའི་སྐོར་གྱི་སྦྱོར་བརྡར་དང་རྨང་གཞིའི་ཆུ་ཚད་ཞན་ནའང་། གངས་རིའི་ལྗོངས་
ཀྱི་སྙན་ངག་གི་ཞིང་ས་ལ་འདི་ཡང་མེད་དུ་མི་རུང་བའི་གྲུབ་ཆ་གལ་ཆེན་ཞིག་དང་ན་ཆུང་བྱིས་པའི་
སྤྲོ་སྐྱིད་ཀྱི་ཁོར་ཡུག་ཅིག་ཏུ་བསམ་པའི་ཀུན་སློང་གི་རྐྱེན་བྱས་ཏེ་དཔྱོད་ལྡན་གཟུར་གནས་དག་ལ་
གླེང་སློང་ཙམ་དུ་ཕུལ་བ་ཡིན།
ཟུར་ལྟའི་དཔེ་ཆ།
༡འབའ་སྟོད་པདྨ་དབང་རྒྱལ་དང་བཅུད་རྫ་གཡང་མོ་སྐྱིད། བོད་ཀྱི་དམངས་ཁྲོད་རྩོམ་རིག་སྤྱི་
བཤད་བློ་གསར་འདྲེན་པའི་སྐྱ་རེངས་ཞེས་བྱ་བ།
༢མཁས་དབང་དགེ་འདུན་ཆོས་འཕེལ་གྱི་གསུང་རྩོམ་ཕྱོགས་བསྒྲིགས། བོད་དང་བོ།
༣གཅན་རོང་བསྟན་འཛིན། སློབ་གསོ་ཐབས་ལམ་རྣམ་བཤད།
༤ ༢༠༠༦ལོའི་སྦྲང་ཆར། དེབ་དང་བོ།
རྩོམ་པ་བོ། སྤྲེལ་བློ་བཟང་ཚུལ་ཁྲིམས། སྤྲེལ་རྨོང་སད། )
སྐབས་བཅུ་གཉིས་པའི་མཐར་ཕྱིན་སློབ་མ། རྩོམ་འདི་ནི་༢༠༠༩ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་སྤྲེལ་རྫོང་དགོན་ཤེས་རིག་སློབ་ཆུང་དུ་སློབ་ཁྲིད་བྱེད་བཞིན་ཡོད།
323



དཔྱད་རྩོམ་གཅེས་བཏུས།
མཐར་ཕྱིན་སློབ་མའི་ཆེད་རྩོམ་འབྲི་སྟངས་ཐད་ལ་ཡང་བསྐྱར་རྣ་བ་གཡར་བ།
རྒྱ་འདུ་སངས་རྒྱས།
《མདོ་ལྷོ
དང་བོ། ཆེད་རྩོམ་བློས་བསླངས་པ།
སློབ་མ་ཇི་སྙེད་ཅིག་མཐར་ཕྱིན་ཁར་དགའ་སྐྱོ་འདྲེས་མའི་ཀློང་ནས་སློབ་གྲྭར་གྱེས་ཚིག་ཕུལ་
བའི་ཚུལ་དང་བསྟུན། མཐར་ཕྱིན་ཆེད་རྩོམ་ཞེས་པའི་འགན་འཁྲི་ཞིག་རང་ཉིད་ཀྱི་མི་ལོ་དུ་མའི་
སློབ་སྦྱོང་གི་འབྲས་རྟགས་སམ་མི་ཡུལ་ལ་ཕུལ་བའི་ཟས་རིན་ཙམ་ཞིག་གི་དོད་དུ་ཆེད་རྩོམ་གྱི་
ལེགས་སྐྱེས་གྱ་ནོམ་པ་རེ་ཁྱེར་ནས་འགྲོ་གྲབས་བྱས་པ་བདེན་པའི་ཆ་ཡང་ཡོད་མོད། ཡིན་ཡང་ཁོ་
བོས་སྐལ་མེད་སར་སྐེ་བསྲིངས་ཏེ་ཁྱེད་ཅག་ལ་བཤད་འདོད་པ་ནི་མུན་འཐོམ་ལས་རྣམ་པར་རྒྱལ་
ནས་གང་བརྗོད་པར་འདོད་པའམ་འབྲི་བར་བྱ་བའི་བརྩམས་ཆོས་ཤིག་ལ་ཁ་གཏད་དེ་དེ་དང་འབྲེལ་
བའི་དཔེ་ཆ་དང་གྲོགས་ཕན་ཚུན་ལ་བསམ་བློ་སྤེལ་རེས། ཡང་ན། གང་བརྩམ་བྱའི་དགོས་དོན་མ་
བོར་བར་སྤྱི་ཚོགས་ཀྱི་འཚོ་བའི་ཉམས་མྱོང་བསྡུ་ལེན་དང་དེ་ལ་དཔྱོད་པའི་བསམ་གཞིག་གི་ནུས་
པ་སྐྱེད་སྲིང་བྱ་རྒྱུ་མ་མཐའི་ཆ་རྐྱེན་ཞིག་ཏུ་འདོད་པས། བརྗོད་བྱ་ལུང་རིགས་ལ་གཞི་བཅོལ་ཞིང་
རྗོད་བྱེད་བརྡ་སྤྲོད་དང་མ་འགལ་བའི་སྒོ་ནས་བྲི་བྱ་ཀློག་པ་བོའི་གསོས་སུ་སྨིན་ཅི་ཐུབ་ལ་འབད་
དགོས་ཏེ། དེ་ལྟ་མ་ཡིན་པར་ཁུངས་མེད་གཞན་རྗེས་སུ་བསྙེགས་ཏེ་ཤོབ་དང་ལབ་ཀྱིས་བཤད་བྱ་
ཨུ་ཚུགས་སུ་འཆང་བ་ནི་བླུན་པོའི་ལུགས་དང་གཟུར་གནས་དོན་གཉེར་ཅན་ཚོས་དགག་སྒྲུབ་ཀྱི་
སྦྱོར་བ་ཆེས་ཆེར་རྩོམ་ལ་རང་ཉིད་དེའི་ངོས་ཐད་ནས་གཞན་སེམས་ཚུར་སྣང་གི་འགུག་ཤུགས་
324



གངས་ལྗོངས་ཤེས་རིག་ནོར་བུའི་སློབ་གླིང་།
དང་སྤྱི་ཚོགས་དང་ཁོར་ཡུག་གཉིས་སྨན་གྱི་ཆེད་རྩོམ་ཞིག་འགྱུར་དཀའ་བས་སོ། །རྒྱུ་མཚན་དེའི་
ཆེད་དུ་རང་ཉིད་ཀྱིས་དཔྱད་བརྗོད་སྒོམ་སྟོབས་ཀྱི་བློའི་གཡོ་བ་ལས་བྱུང་བའི་དངོས་ཐོག་བདེན་
འཚོལ་གྱི་རྣམ་པའི་ངོས་ནས་སྤྱི་ཚོགས་དང་ཁོར་ཡུག ལོ་རྒྱུས་དང་ཆོས་ཉིད། འཚོལ་སྙེག་དང་
རེ་འདུན་སོགས་ཀྱིས་མཐའ་འཁོར་གྱི་གྲུ་ག་དང་བརྩམས་ཆོས་གཉིས་དོ་མཉམ་པ་ཞིག་ཡོང་དགོས་
པར་སེམས། དེ་ལྟར་ཡོང་དགོས་ན་ཐོག་མར་ཁ་གཏད་ས་ཞིག་དང་ཕན་པ་སྟེར་བྱེད་ཅིག་ངེས་ཅན་
ཡོད་ལ་འབྲི་བ་ཡང་དོན་དང་ལྡན་པར་འགྱུར་ཏ་རེ། དེ་མིན་ཆེད་རྩོམ་དེ་བོད་པའི་སྦྲ་ནག་གི་ཚེ་སྲོག་
བཞིན་དངོས་མང་བཤམས་སྟོན་ཁང་གི་རྒྱུ་རྫས་ལྟར་མིག་གི་ལོངས་སྤྱོད་ཙམ་ལས་སེམས་ཀྱིས་
མྱོང་བར་བྱེད་མི་ཐུབ་པ་ནི་ཇི་འདྲའི་བློ་ཕམ་དགོས་པ་ཞིག་རེད་ཨང་། དེ་བཞིན་ཆེད་རྩོམ་དེ་ཡང་
སྤྱིར་བཏང་གི་རྩོམ་ཡིག་ཅིག་ཏུ་མི་བསམ་པར་སྔར་ཡོད་འཛིན་གནང་དགོས། དཔེར་ན། མཁས་
པའི་དབང་བོ་ཨ་ལགས་དོར་ཞི་མཆོག་གིས། སྤྱིར་བཏང་གི་རྩོམ་རིགས་ལ་ཚིག་སྦྱོར་ཙམ་གྱི་སྟེང་
ནས་དོན་གྱི་གོ་བརྡ་འཕྲོད་པ་ཙམ་གྱིས་ཆོག་ཅིང་སྒྱུ་རྩལ་རྩོམ་རིགས་ལ་དེ་ཙམ་ཞིག་གིས་མི་ཆོག་
པར་རྩོམ་ལ་ལྟ་མཁན་དང་ཉན་མཁན་གྱི་རྒྱུད་ལ་གཡོ་འགུལ་ཐེབས་ཤིང་བདེ་སྡུག་དགའ་སྐྱོའི་ཚོར་
བ་སྐྱེན་པའི་ནུས་པ་ཞིག་ཐོན་དགོས་པ་ཡིན། ཞེས་གསུངས་པ་ཇི་ལྟ་བུ་ལས་མ་འདས་སྙམ། དེ་
བཞིན་དཔྱད་རྩོམ་གྱི་ཆ་ལ་ལུང་ཁུངས་གསལ་ཞིང་ཟླ་ཚེས་གསལ་བ། མཚན་དང་དཔྱད་པ་གནད་
ལ་ཁེལ་བ་སོགས། སྙན་རྩོམ་དང་ཚིག་རྒྱན་རིག་པར་འཕྲུལ་སྣང་དང་རྟོག་བཏགས་ཀྱི་འཆར་སྣང་
སྒོ་ནས་ཀློག་པ་བོའི་ཡིད་སེམས་རབ་ཏུ་འདྲེན་པར་བྱས་པ། འབོལ་རྩོམ་དང་དཔྱད་བརྗོད་ཡིན་
ན་སྐད་ཆ་བམ་བཤད་ཀྱིས་བཟུང་བ་ཙམ་མ་ཡིན་པར་བོའུ་འཕེན་སར་མདེའུ་ཕོག་ཐུབ་པའི་རྩལ་
དང་རྣམ་དཔྱོད་ཀྱིས་ཕྱུག་པ། ལྷུག་རྩོམ་ཐད་དུ་ཡིན་ན་ཆུ་བོ་བཞུར་ས་གང་སར་བཞུར་ཏེ་མཐར་
རྒྱ་མཚོར་འབབ་པའི་དཔེ་བཞིན་ལྷུག་ལྷུག་ཏུ་འབབ་པ་ལྟ་བུ། སྒྲུང་རྩོམ་གྱི་ཆ་ནས་མི་སྣ་དང་ཁོར་
ཡུག་བྱུང་རིམ་སོགས་ཁ་ཚང་བའི་སྒོ་ནས་སེམས་སུ་ངམ་ངམ་ཤིག་ཤིག་གི་བྱ་བ་ཞིག་རྗེན་པར་
སྟོན་ནུས་པ། ཡུལ་སྐོར་ཟིན་ཐོ་ཡིན་ན་ལོ་དང་ཟླ་ཚེས་སོགས་མ་ནོར་བར་སོང་སའི་ཁོར་ཡུག་དེའི་
གལ་ཆེ་བ་དག་སེམས་ཀྱི་ཚོར་བ་ལ་དྲངས་ནས་ཇི་བཞིན་བརྗོད་པར་བྱ་བ་སོགས་ཚང་དགོས་པའི་
གོ་རིམ་རགས་བཤད་འདི་འདྲ་ཙམ་ཞིག་ཡིན་པར་སྙམ། དེ་ལྟར་གངས་རིའི་རིང་ལུགས་པ་ཆེན་མོ་
325



དཔྱད་རྩོམ་གཅེས་བཏུས།
དགེ་རྒན་རྒྱ་གྲོལ་མཆོག་གིས། སྙན་ངག་ཡིན་ན་དེ་ལ་ཁ་གཏད་ཅིག་དགོས། གལ་ཏེ་མེད་ཚེ་རྨི་
ལམ་ཞིག་སྟེ་ཀློག་པ་བོར་འགྲེམ་དགོས་པའི་རྒྱུ་མཚན་ག་ལ་ཡོད། ཅེས་གསུངས་པ་ལྟར་རྩོམ་པ་བོ་
དང་བརྩམས་ཆོས་བརྩམ་བྱའི་ཡུལ་གསུམ་ཕན་ཚུན་འོ་ཆུ་འདྲེས་པ་ལྟར་བློས་བསླངས་བྱ་སྐབས་ཁ་
ཕྱོགས་མ་ནོར་བ་དང་གདམ་ཀ་མ་འཆུགས་པ་ཞིག་བྱ་རྒྱུ་གནད་དམ་པའོ། །
གཉིས་པ། ཆེ ད་རྩོམ་འབྲི་སྟངས་ཐད་གླེང་བ།
ཆེད་རྩོམ་འབྲི་སྟངས་ཐད་དུ་གང་བརྗོད་པར་འདོད་པའི་རྩོམ་ལུས་ནི་རང་ཉིད་ལ་དབང་བས་
ཆེད་རྩོམ་གྱི་རྣམ་པ་གྲུ་ཟུར་ལེབ་གསུམ་ག་འདྲ་བྱས་མིན་བཟོ་བ་རང་ཉིད་ལ་ཐུག་འདུག་པ་ལྟར་རོ། །
འོན་ཏེ་ཆེད་རྩོམ་ཞེས་པའི་སྐབས་སུ་སྤྱིར་བཏང་གི་རྩོམ་ཡིག་ལས་རྩོམ་སྟངས་སོགས་ཕྱོགས་གང་
ཅིའི་ཐད་སྒྲིག་གཞི་ཆ་ཚང་བ་དང་ཞིབ་ཚགས་དམ་པ་སོགས་ཀྱི་སྒོ་ནས་གཞན་དང་མི་འདྲ་བར་ལུང་
ཁུངས་བཙན་ཞིང་རིག་པས་འགྲོས་ཟབ་པའི་སྟེང་གཞན་དག་གི་འདོད་ལུགས་སྣ་ཚོགས་ཕན་ཚུན་
བསྡུར་བའི་ངེས་ཤེས་རྙེད་དགོས་པར་སེམས། མཐར་ཕྱིན་སློབ་མ་ཕལ་ཆེར་གྱིས་འབྲི་ཕྱོགས་
ལྟར་དཔྱད་རྩོམ་དང་གླེང་བརྗོད་ཀྱི་ཐད་ནས་བཤད་པ་ཡིན། དེ་ལྟར་ཕན་ཚུན་བསྡུར་བ་ཁོ་ནས་མི་
ཆོག་པར་རང་ཉིད་ཀྱིས་རང་ལུགས་ཤིག་བཟུང་ནས་ཆེད་རྩོམ་ལ་སྲོག་གི་དབང་བོ་གཞུག་རྒྱུ་དེ་
གཙོ་བོ་ཡིན་པར་མ་ཟད། གླུ་བརྒྱ་གདངས་གཅིག་གི་སྒོ་ནས་ཡོད་ཚད་ཀྱིས་ཨ་ཞང་ལོ་ལོ་ལེན་
པས་ན། ཉན་མཁན་ཚོར་སྤྲོ་སྣང་ཆེས་ཆེར་མ་མཆིས་ཏེ་ནུབ་བྱང་སློབ་ཆེན་གྱི་དགེ་རྒན་ཆེན་མོ་ཁྲི་
བསམ་གཏན་མཆོག་གིས། བརྗོད་དོན་རང་ལུགས་གསར་བ་ཞིག་མེད་ན་ཕྱི་གོས་ཅི་འདྲ་མཛེས་
ཀྱང་ཆེད་རྩོམ་ལ་མི་བརྩིའོ། ཞེས་དང་། ད་དུང་ཁོང་གི་འདང་རྒྱག་ས་ནི་ཆེད་རྩོམ་འབྲི་སྐབས་ཁ་
བྱང་བརྗིད་ཤུགས་ཆེ་བ་རེ་བཏགས་པ་དང་རྩོམ་གཞུང་ཁ་གསལ་བོ་ཞིག་གི་ཁྱད་ཆོས་ལྡན་ཚེ་རྩོམ་
ལུས་ཆ་འགྲིག་ཡིན་པར་འདོད་དེ། དེ་ལྟར་མ་ཡིན་ན་དཔེར་ན། མི་ཞིག་མགོ་བོ་ཅུང་ཆེ་བ་དང་རྐང་
ལག་ཕྲ་བ། ཁོག་སྟོད་རིང་བ་དང་ཁོག་སྨད་ཐུང་བ་ལྟ་བུ་ཡིན་ན་དེ་ཉིད་འགུལ་རིས་གཟུགས་བརྙན་
ལྟར་དེ་ཉིད་མཛེས་པའི་ཆ་ཧ་ཅང་དབེན་ནོ། །དེའི་ཕྱིར། ཆེད་རྩོམ་འབྲི་སྐབས་སུ་གང་ལ་དོ་སྣང་
དང་གཟབ་ནན་བྱ་བར་འཐུས་ཤོར་འགྲོ་མི་རིགས་ཏེ་རྩོམ་པ་བོ་ཐའེ་མུས་གསུངས་དོན། རྩོམ་པ་
326



གངས་ལྗོངས་ཤེས་རིག་ནོར་བུའི་སློབ་གླིང་།
བོ་མཁས་ཆེན་ཞིག་ལ་བང་མཛོད་གསུམ་དགོས་ཏེ། གཅིག་ཐད་ཀའི་རྒྱུ་ཆའི་བང་མཛོད་ཡིན་ཞིང་
དེའི་ནང་འཚོ་བའི་ཁྲོད་ནས་ཐོབ་པའི་རྒྱུ་ཆ་དག་གསོག་འཇོག་བྱ་དགོས་པ་དང་། གཅིག་ཤོས་ནི་
བརྒྱུད་ཐོབ་རྒྱུ་ཆ་གསོག་འཇོག་བྱ་དགོས། གཞན་ཞིག་ནི་རྒྱུན་ལྡན་འཚོ་བའི་ནང་ནས་བསྡུ་ལེན་
བྱས་པའི་མི་དམངས་ཀྱི་བང་མཛོད་བཅས་ཡིན། འདི་གསུམ་ཡོད་ན་རྩོམ་འབྲི་བའི་སྐབས་སུ་ཅུང་
བདེ་བོ་ཡོད། ཅེས་གསུངས་པ་འདི་ནི་ཆེད་རྩོམ་འབྲི་མཁན་དག་གིས་ཆེས་ཆེར་སློབ་སྦྱོང་བྱེད་ས་
དང་རྩོམ་རིགས་ཁྲོད་ཀྱི་ལེགས་བཤད་རྨད་དུ་བྱུང་བའོ། །དེ་བཞིན་ཆེད་རྩོམ་འབྲི་བ་ལ་གཞན་གྱི་
མཛུབ་སྟོན་དང་རང་ཉིད་ཀྱིས་དཔེ་ཆ་ཕར་ཀློག་ཚུར་ཀློག་གི་གོམས་གཤིས་ཆགས་པ་བྱ་རྒྱུ་འབད་
པས་བརྩོན་ཞིང་གྲུབ་འབྲས་ཀྱི་ཉི་མ་འཆར་བའི་སེམས་འདུན་ཤུགས་དྲག་འཕེལ་བའི་ཚུར་མཐོང་མེ་
ལོང་ལྟ་བུ་ཡོད་ན་ད་གཟོད་གཞན་མཁས་དབང་བྱམས་པ་ཚུལ་ཁྲིམས་མཆོག་གིས། རྩོམ་འབྲིའི་
བརྒྱུད་རིམ་ནང་བརྒྱུད་པའི་འགྱུར་བ་གཉིས་ནི་ཧ་ཅང་གིས་གལ་ཆེན་པོ་ཡིན་ལ་དེའི་གནས་ལུགས་
རྟོགས་རྒྱུ་དེ་ནི་རྩོམ་འབྲིའི་གསང་བ་བརྟོལ་བྱེད་ཀྱི་ལྡེ་མིག་ལྟ་བུ་རེད། ཅེས་བཤད་ཆོག ཅེས་དང་།
ཡང་ཁོང་གིས་འགྱུར་བ་གཉིས་ཞེས་པ་ནི་ཕྱི་རོལ་ཡུལ་གྱི་དངོས་པོ་དེ་རང་ངོས་ཀྱི་བློ་ཡུལ་དུ་
འགྱུར་བ་དང་དེ་ནས་སླར་ཡང་རྩོམ་ཡིག་ཐོག་འགྱུར་བའི་བརྒྱུད་རིམ་གཉིས་པ་བརྒྱུད་པ་དེར་ཟེར།
དེ་ལྟར་གཙོ་བོ་ཕྱི་རོལ་གྱི་རྣམ་པ། ནང་སེམས་ཀྱི་འཚོ་བ་དང་འདུ་ཤེས་བརྟན་བརླིང་དུ་འགྱུར་མིན་
སོགས་ཀྱི་ཐད་ནས་ལྟ་སྟངས་རིམ་པ་མང་བོ་བྱུང་བ་བདེན་ཤས་ཆེ། ད་དུང་དེ་ལ་ཨུ་རུ་སུའི་རྩོམ་
པ་པོ་ཨེ་ཁེ་ལཱ་ལེའོ་ཧྥུ་ཡི། 《རྩོམ་རིག་གསར་རྩོམ་གྱི་སེམས་ཁམས་ཀྱི་རིག་པ།》ཞེས་པའི་ནང་
གསར་རྩོམ་ཡོད་ཚད་ཚང་མར་ཕྱོགས་གཉིས་ཀྱི་བརྒྱུད་རིམ་ཚང་དགོས། ཞེས་པ་དང་དོན་དམ་
པར་དེ་ལས་གཞན་བརྒྱུད་རིམ་དུ་མ་བརྒྱུད་དགོས་དོན་མེད་ལ་བརྒྱུད་ཅིང་གསར་རྩོམ་བློ་སྐྱེད་ཀྱི་
སྐབས་སུ་ཧ་ཅང་ཉོག་འགྲོ་བས་གོང་གི་བསྟན་དོན་དག་ལས་ཆོག་པར་འདོད་དོ། །
གསུམ་པ། ཆེད་རྩོམ་འདེམ་སྟངས་ཐད་ལ།
ཆེད་རྩོམ་འདེམ་སྟངས་ཐད་ནས་རིགས་སྤྱི་ལ་ཁྱབ་པའི་གལ་ཆེ་ཤེས་བྱ་འདོན་སྤྲོད་བྱ་ཐུབ་
པའམ་དེའི་སྟེང་ནས་འདོགས་གཅོད་སོགས་སྤེལ་ཐུབ་ན་རབ་ཡིན་ལ། དེ་མ་ཡིན་པར་བྱེ་བྲག་
227



དཔྱད་རྩོམ་གཅེས་བཏུས།
གིས་བརྗོད་བྱ་གང་ཡང་རུང་བ་ཞིག་འབྲི་འདོད་ཚེ་དེ་དང་འབྲེལ་ཡོད་ཀྱི་དཔེ་ཆར་བལྟ་དགོས་པ་
དང་འབྲེལ་ཡོད་ཡིག་ཆ་དག་བསྡུ་གསོག་གང་ལེགས་བྱ་རྒྱུ་གཙོ་བོ་སོགས་ཡིན་མིན་སོགས་གོང་
ནས་བརྗོད་ཟིན་པའི་ཡང་བསྐྱར་བཤད་མི་དགོས་མོད། ཆེ་རྩོམ་གདམ་བྱའི་སྐབས་སུ་དཔེ་ཆ་མང་
བོ་བལྟ་དགོས་པའང་རྒྱའི་སྙན་ངག་པ་ཏུའུ་ཧྥུས། དཔེ་དེབ་ཁྲི་ཕྲག་བཀླགས་གྱུར་ནས། །སྨྱུག་རྩེ་
ལྷ་ཡི་སྒུལ་བ་འདྲ། །ཞེས་གསུངས་པ་དང་། དེ་མིན་ཆེད་རྩོམ་ལ་རང་ཉིད་ཀྱིས་འགན་ཁུར་ཐུབ་
པའི་འདུ་ཤེས་ཀྱིས་ཆེད་རྩོམ་དེ་སྔོན་མེད་གསར་འདོན་ཞིག་འབྲི་དཀའ་ཡང་དཔྱད་པ་ཟབ་ཚད་ཅིག་
གཏོང་བའི་སྐབས་སུ་དཔེ་ཆ་བལྟ་བའི་གོམས་སྲོལ་སྔོན་འགྲོའི་རྒྱུ་རུ་འགྲོ་དགོས་པས་དེ་ལྟར་བྱས་
ན་ཆེད་དུབརྗོད་པ་ཞིག་འབྲི་བར་རྩོམ་ཚེ་བདག་གཞན་ཕན་སྒྲུབ་ཀྱི་ཆེད་དུ་སེམས་ལ་དུང་བ་ཞིག་
ངང་གིས་འདྲེན་ཐུབ་པ་ཚོད་དཔག་བྱ་ཐུབ། དེ་ལྟ་མ་ཡིན་པར་གློ་བུར་དུ་ཆེད་རྩོམ་འབྲི་ཚད་ལ་
ཐོན་སོང་ཟེར་ཞོར་འཚབ་འཚུབ་ངང་འབྲི་བ་དེ་དང་འབྲེལ་བའི་དཔྱད་གཞི་དཔེ་ཆ་ལྟ་ཀློག་བྱུང་མ་
ཐུབ་པར་སེམས་ཚེགས་དང་དཀའ་ངལ་གློ་བར་མྱོང་དགོས་བྱུང་ཚེ་ཆེད་རྩོམ་ཁྱད་པར་བ་དང་རང་
གཞན་གྱི་འདོད་ལོ་ཁེངས་པའི་ཆེད་རྩོམ་ཞིག་ཡོང་བར་གནོད་ཤུགས་ཧ་ཅང་ཆེ། འོན་ཀྱང་རྣམ་
དཔྱོད་དང་བློ་གྲོས་ཀྱི་ཆ་རྐྱེན་ལྡན་ན་ཀེར་ཏིས་ཀྱང་། འཇིག་རྟེན་ནི་རྒྱ་ཆེ་ཞིང་ཕུན་སུམ་ཚོགས་པ་
ཞིག་རེད། དེས་ན་ཁྱེད་ཀྱིས་སྙན་ཚིག་བརྩམས་པའི་ཆ་རྐྱེན་མ་འདང་བར་མི་སྲིད། ཅེས་སྐད་ཆ་
གནད་ལ་ཁེལ་བ་ཞིག་ཡོད་པར་བཤད་ཡོད་དོ། །གལ་ཆེ་བ་ནི་ཆེད་རྩོམ་འདེམ་སྐབས་ཁ་ཕྱོགས་
དྲང་བདེན་དང་གཞན་ཕན། ཚིག་དོན་བརྡ་སྤྲོད་དང་བསྟུན་པ། དེའི་སྟེང་ནས་རིག་གནས་སྤྱིའམ་
ནང་སྒོས་རྩོམ་རིགས་འཕེལ་རྒྱས་ཀྱི་ཐད་ནས་བསམ་བློ་སླད་མ་ཞུགས་པ་ཞིག་གཞིར་བྱས་ལྷག་
བསམ་དང་ཡར་སྐུལ་གྱི་ཆེད་དུ་རྩོམ་འབྲི་བ་ལས་གཞན་དགག་གཞག་རྐྱང་རྐྱང་གི་ཆེད་དང་སུན་
འབྱིན་ཕོག་ཐུག་གི་ཆེད་རྩོམ་གྱི་རྣམ་པ་སོགས་རིང་དུ་དོར་ན་ལེགས་པར་སེམས། ཆེད་རྩོམ་ནི་
སེམས་གཤིས་སྤྱོང་བརྡར་གྱི་ལས་ཀར་ཞུགས་ནས་བདག་གཞན་གཉིས་ཕན་གྱི་ལམ་ལ་གོམས་
པའམ་བག་ཆགས་བཟང་ཤོས་འཇོག་སྟངས་ཀྱི་ཕྱིར་ཏུ་བརྩོན་དགོས་པ་ལས་ནུབ་གླིང་གི་ཚན་རིག་
པུན་ལ་ཏན་ལྟར་ཐམས་ཅད་འཇིགས་སྐུལ་དང་སྤྱི་ཚོགས་གཏོར་བཤིག་གི་སླད་དུ་འགད་རྫས་
བཟོ་བར་མི་བྱ་བར་མ་ཟད་སྤྱོད་ཡོན་ཟུང་འབྲེལ་གྱི་སྒོ་ནས་ཕྱི་ཁོག་དྲང་མོའི་ཆེད་རྩོམ་ཞིག་གི་རྨང་
28



གངས་ལྗོངས་ཤེས་རིག་ནོར་བུའི་སློབ་གླིང་།
གཞི་བཏིངས་པའི་སྒོ་ནས་མིག་རྒྱང་རིང་བར་ཕྱོགས་དགོས་ཏེ་རྒྱུ་མཚན་དེང་སྐབས་སྤྱི་ཚོགས་
སྟེང་ན་ཤེས་ལྡན་པའི་དཔུང་ཁག་མི་ཉུང་བ་ཞིག་གིས་ཆོས་ལུགས་ཕྱོགས་རིས་དང་གྲུབ་མཐའ་
འཐེན་འཁྱེར་སོགས་རྩོམ་རིགས་གི་སྟེང་ནས་དགག་བཞག་ཡ་ང་བ་ཞིག་བྱས་དང་བྱ་བཞིན་པ་འདི་
ནི་ཡར་རྒྱས་ཕར་ཞོག་ཐ་ན་མི་གཤིས་བཟང་ཤོས་མ་ཡིན་པའི་ངན་རྟགས་ལྷང་ལ་བུད་པ་ཡིན་ནོ། །
དེ་ལས་གཞན་མ་རྟོགས་མ་དཔྱད་པར་འུར་བརྗོད་དང་གཡམ་རྒྱུགས་ཀྱིས་ངང་ནས་ཆོས་ལུགས་
དག་ཐེར་གི་དབང་གིས་བསམ་བློའི་མཐུན་སྒྲིལ་གྱི་སྒོ་ནས་རིག་གནས་སྤེལ་བར་གལ་ཆེ་བ་ལས་
རྡུང་རྡེག་དམོད་གསུམ་གྱི་སྒོ་ནས་འཇིགས་རུང་སྦྱོར་ངན་གྱི་སྒོ་ནས་རྩོམ་ཡིག་བྲིས་པ་ཕན་ལས་
གནོད་པ་ཆེ་བ་དུས་འདིར་ཧ་ཅང་གསལ། དེའི་ཕྱིར། བོད་ཀྱི་ལོ་ཙཱ་བ་རྡོ་རྗེ་ཐར་གྱིས་བསྒྱུར་བའི་
དེང་སྐབས་སྤྱི་ཚོགས་ཀྱི་རྩོམ་རིག་ལངས་ཕྱོགས་ལས། ད་ལྟ་རྩོམ་སྲོལ་ཞིག་གིས་ང་ཚོའི་ཕ་མེས་
ཀྱི་སྐད་ཀྱང་རུང་སླད་དུ་གཏོང་བཞིན་ཡོད་དེ། ཚུལ་ལྡན་གྱི་སྐད་ཆ་མི་བཤད་པར་ཟུར་ཟ་དང་འཕྱ་
དམོད། ཁ་མཚར། དགོད་བྲོ་བ་དང་ངུ་བྲོ་བ་དེ་ཡིན། གལ་དེ་འདི་ལྟར་བྱས་ན་མི་རིགས་འདི་མི་
རིགས་ཆེན་པོ་ཞིག་ཏུ་འགྱུར་མི་ཐུབ་ལ། འདི་ལྟ་བུའི་རྩོམ་རིག་དར་རྒྱང་རིང་བོ་བསྐྱོད་མི་ཐུབ།
ཡང་དེ་ལས་ཁྱོད་ལ་རྩོམ་རིག་གི་འདུ་ཤེས་འདྲ་མིན་གང་རུང་ཡོད་ཆོག་ལ། འབྲི་ཐབས་ཀྱང་གང་
རུང་ཡོད་ཆོག་མོད་གནས་ལུགས་ཡང་དག་དེ་འབོར་མི་རུང་། གནས་ལུགས་ཡང་དག་དེ་བོར་
བས་ན་ཕུལ་བྱུང་བའི་བརྩམས་ཆོས་ཤིག་འབྲི་རྒྱུ་ནི་དཔེ་མི་སྲིད་པ་ཞིག་རེད། ཅེས་གསུངས་བ་
ལྟར་རྩོམ་ཡིག་འབྲི་བཞེངས་སྐབས་གདམ་ཀ་མ་འཆུགས་པར་གཞན་ཀློག་པ་བོ་ཕན་འདོགས་བྱེད་
ཅིག་འགྱུར་དཀའ་བས་སོ། །དེ་བས་རང་ཉིད་ཀྱི་ཕྱི་ནང་གཉིས་ཆར་གྱི་མཐོང་ཐོས་མྱོང་གསུམ་གྱི་
ཡར་རྒྱས་ལ་བཀག་སྡོམ་རང་བཞིན་གྱི་ཚད་གཞི་ལོངས་དཀའ་ཞིང་། དུས་དེར་རྩོམ་པ་བོ་དག་
གིས་དེ་ལ་དོ་སྣང་བྱེད་རྒྱུ་ཕར་ཞོག་ཁྱོད་ཀྱི་བརྩམས་ཆོས་ཀྱི་རིན་ཐང་དང་ཚེ་སྲོག་ཟུངས་ཟད་
ཀྱི་ནད་པ་ཅི་བཞིན་ནོ། །དེ་བཞིན་སྒྱུ་རྩལ་རྩོམ་རིག་གི་ཞིང་ས་ལ་སེམས་ཁམས་སུ་སྨིན་པའི་
ཚོགས་ཀྱི་འཚོ་བ་ཚུར་སྣང་འདྲེན་པར་འདོད་ན་ཆེད་རྩོམ་གྱི་རིན་ཐང་མ་ཤོར་བ་ཞིག་བྱ་རྒྱུ་སྔོན་
འགྲོའི་ཆ་རྐྱེན་དུ་འགྱུར་བའི་ཐབས་ལམ་དང་གདམ་བྱ་གལ་ཆེན་ཞིག་ཡིན། མདོར་ན། ཆེད་རྩོམ་
འབྲི་བ་དང་སྤྱིར་བཏང་རྩོམ་ཡིག་འབྲི་བའི་སྣང་ཚུལ་མིའདྲ་བ་ཞིག་ཡིན་དགོས་དེ། དཔེར་ན། དགེ་
ར་སྤྱི་
329



དཔྱད་རྩོམ་གཅེས་བཏུས།
འདུན་ཆོས་འཕེལ་གྱིས་ཡིག་ཐོག་དུ་བྲིས་བའི་བུད་མེད་ཀྱི་རྣམ་པ་དང་མི་ལའི་མགུར་གླུའི་ཁྲོད་ཀྱི་
བུད་མེད་ཀྱི་གཟུགས་བརྙན་མི་འདྲ་བ་ལྟ་བུ་ཡིན་དགོས་པ་སྨོས་མ་དགོས་སོ། །
བཞི་བ། ཞར་བྱུང་དང་མཇུག་བསྡུ་བ།
འདི་ལྟར་བདག་དབང་བརྩམས་ཆོས་སམ་མཐར་ཕྱིན་ཆེད་རྩོམ་དེ་ཕ་རོལ་མི་ལ་ལོངས
ལོངས་སྤྱོད་
སྦྱིན་ཆེད་སེམས་དང་ཀླད་ཤུགས་ཡོད་རྒུ་བཏོན་ནས་བརྩམ་བྱའི་སྣང་བརྙན་གྱི་རྣམ་པ་གྲུབ་རྗེས།
བརྩམས་ཆོས་དེ་ཡི་རྣམ་པ་འབུར་གཟུགས་སུ་དོད་པའི་རང་བྱུང་ལྷ་སྐུ་དང་འདྲ་ལ་ལྷོད་ཀྱིས་ཆགས་
པའི་མཛེས་ཆོས་རི་མོ་ལྟར་མཐོང་ཐུབ། དེ་བཞིན་ངར་ཅག་གི་རྩོམ་རིགས་འཕེལ་རིམ་གཙོ་བོ་དེ་
ཡང་རྩོམ་གྱི་གཤིས་དང་ལོ་རྒྱུས་ཀྱི་གཞུང་རྟ་གཉིས་ཟུང་དུ་སྦྲེལ་བའི་ལམ་ཆེན་འདིའི་ཁྲོད་དུ་ཕྱི་
རབས་ངེད་ཅག་གིས་དེར་ཞིབ་ཏུ་དཔྱད་དེ་ནན་གྱིས་འཇུག་པ་འདིའང་བོད་ཀྱི་རྩོམ་རིགས་ཆེན་པོའི་
ཁྲི་ཐོག་ཏུ་འབུད་འདོད་པ་དེའི་ཆེད་དམ་གཞན་གླ་པ་བོ་རང་ཉིད་ཀྱིས་མཁྲིས་སུ་བཅར་མིན་གྱིས་
ཐབས་ཕུད་པ་ནི་སྒོར་མོའི་འགྲོ་སོང་ལས་ཕན་བསྐྱེད་ཅི་ཡང་མི་ཡོང་བའི་བསམ་ཚུལ་ནི་བསམ་
བློའི་སྒོ་འགོག་སྤྱད་ཀྱི་རྣམ་པ་དང་ལེ་ལོའི་གཏམ་དང་མིག་རྒྱང་ཧ་ཅང་ཐུང་བའི་རྟགས་མཚན་ཤ་
སྟག་ཉིད་དེ་རྒྱ་ནག་དང་ཕྱི་ཕྱོགས་རྒྱལ་ཁབ་ཕལ་ཆེར་ལ་སློབ་ཆུང་ནས་བཟུང་རང་གི་ནུས་ཚོད་
ཀྱིས་བསམ་བློ་དང་རིག་པ་འགྲན་སའི་གླེང་སྟེགས་གཅིག་པུ་དཔེ་ཆར་ཐུག་འདུག་པ་ལྟ་བུའང་དཔེ་
ཆ་ཕུད་ཚད་ཀྱིས་དུས་ཀྱང་སྔ་ཉིན་ཕྱི་གསུམ་རེར་འདོད་ཐེངས་དུ་མ་སྤེལ་བ་དང་། གཟའ་མཇུག་
དང་ཟླ་ཕྱེད་གླེང་མོལ་ལྟ་བུའི་དུས་དེབ་དང་གསར་ཤོག་སོགས་དུས་ཚོད་སྐར་ཆ་རེ་ལ་བསམ་བློའི་
སྤུས་ཀ་འཕེལ་རྒྱས་ཀྱི་ཆེད་དུ་བརྩོན་པ་ནི་མཐོང་བ་མངོན་འགྱུར་ཡིན་ཞིང་། དེ་མིན་རྩོམ་རིགས་
དང་འབྲེལ་བའི་དཔལ་འབྱོར་གཉེར་སྟངས་ཐད་དུ་འུ་ཅག་རྗེས་སུ་ལུས་བའི་རྒྱུ་མཚན་གྱིས་རང་
ཅག་གིས་འདི་འདྲར་དོ་སྣང་མི་བྱེད་མེད་པར་ཆགས་པས་རྩོམ་རིག་དགེ་མཚན་གྱིས་ངོ་བོ་དང་དུས་
དེབ་སོགས་ཁྱབ་བརྡར་གཏོང་སྟངས་ལ་དེ་འདྲའི་སྤྲོ་སྣང་མེད་པར་འགྱུར་སྲིད། འདི་ནི་བློ་ཕམ་སྐྱེས་
པའི་གནས་ཚུལ་ལས་གཟེངས་བསྟོད་ཀྱི་ཡུལ་དུ་མ་གྱུར་བར་སེམས། དེ་བཞིན་ཀློག་པ་བོ་ཡིན་
330



གངས་ལྗོངས་ཤེས་རིག་ནོར་བུའི་སློབ་གླིང་།
འང་ཆོག་རྩོམ་པ་བོ་ཡིནའང་ཆོག་ཚང་མས་མཁྱེན་དགོས་བ་ནི་དུས་རབས་དང་འཚམས་པའམ་
དུས་རབས་ཉེར་གཅིག་པ་ནི་ཐབས་དང་ཤེས་རབ་བཀོད་པའི་དུས་རབས་བསླེབས་པས་ཅི་ཙམ་
སློབ་གསོ་དང་རྩོམ་རིག་ལྟ་བའི་རིག་གཞུང་ལ་སྤྲོ་བ་ཡོད་ཚེ་དེ་དག་ཅི་ལྕོགས་ཀྱིས་བཟང་བོ་ཡར་
འཐེན་བྱེད་པར་རིགས། འཇིག་རྟེན་གྱི་དངོས་པོའི་ཆོས་ཉིད་ཡོད་དོ་ཅོག་ལྟོས་འཇོག་གིས་བཞག་
པ་ལྟར་ནན་གྱིས་བཤད་འདོད་པ་ནི། གཞན་ལ་ལྟ་བའི་མིག་ཡོད་ཀྱང་། །རང་ལ་བལྟ་ན་མེ་ལོང་
དགོས། །ཞེས་བའི་ལེགས་བཤད་གདམས་པས་རེ་ཞིག་ན་མཉམ་དག་ལ་ལེགས་སྐྱེས་ཀྱི་ཚུལ་དང་
བཅས་མདོར་ན་རང་ཉིད་ཀྱིས་འབྲི་འདོད་པ་འདི་ལྟར་བྲིས་པ་ལས་གཞན་ཅི་ཡང་མ་ཡིན་པས་གཟུར་
གནས་ཀློག་པ་པོ་དག་གི་སྤྱན་སྔར་སྙིང་ནས་འཆགས། མཇུག་མཐར་བོད་ཀྱི་རྩོམ་རིག་གི་རླུང་རྟ་
ཡར་ལ་བསྐྱེད་པའི་གངས་ལྗོངས་མཁས་པའི་དབང་བོ་ཇི་སྙེད་ཅིག་གི་སྐུ་ཚེ་རི་རྒྱལ་བཞིན་བརྟན་
ཅིང་ཡང་དག་མཁས་པའི་མཛད་འཕྲིན་སྔར་ལས་དར་བའི་སྨོན་འདུན་ཞུའོ། །
་，,་,་，་ ，，，... ་ ་་་：， ，་，་；，： ， ， ...，: .……….
རྩོམ་པ་བོ། རྒྱ་འདུ་སངས་རྒྱས།
སྐབས་བཅུ་དྲུག་པའི་མཐར་ཕྱིན་འཛིན་གྲྭ་དང་བོའི་སློབ་མ། |རྩོམ་འདི་ནི་༢༠༡༣ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་བོད་ཀྱི་རིག་གནས་ལ་སློབ་སྦྱོང་བྱེད་བཞིན་ཡོད།
ཐ4
32



དཔྱད་རྩོམ་གཅེས་བཏུས།
མདོ་སྨད་ཀྱི་སྟོང་རུ་མཚོ་ནག་ཅེས་པའི་སྐོར་རོབ་ཙམ་གླེང་བ།
གྱི་ལིང་འཇིགས་མེད།
{མདོ་ལྷོ }
ཡངས་པའི་ས་ཆེན་ཁྱོན་དུ་འཁོད་པའི་འགྲོ། །
བཀའ་ལུང་དར་དཀར་ཡུག་གིས་སྐྱོང་མཛད་པ། །
ས་ཡི་ཚངས་པར་གྱུར་བ་རྣམས་ལ་འདུད། །
བྱུང་རབས་དཔྱོད་པའི་སྤོབས་པ་བདག་ལ་སྩོལ། །
ལར་རང་རེའི་བོད་ཀྱི་ཡབ་མེས་སྔོན་བྱུང་དག་གིས་མཛད་པའི་ལོ་རྒྱུས་དང་ཆོས་འབྱུང་
སོགས་གང་ལ་མཚོན་ན་ཡང་། རང་ཡུལ་ལ་རྒྱུས་ཆེར་མ་བྱུང་བར་ཤས་ཆེར་གྱིས་རྒྱ་གར་སོགས་
ཀྱི་གནས་ཚུལ་འབྲི་བ་ལྷུར་བཞེས་མཛད་པས། བོད་རང་སའི་ས་གནས་འགང་ཆེན་དག་ཀྱང་གང་
བྱུང་དུ་ནོར་བར་བྱས་པ་དཔེར་ན། ཨ་ཆུང་གནམ་རྫོང་དང་། ཏན་ཏིག་གཉིས་ཀའི་བར་ན་ཉིན་འ
གཅིག་གཉིས་ཡོད་པས། ཨ་མདོ་བ་སུ་ཡང་མགོ་འཁྲུགས་མི་སྲིད་མོད། འགོས་ལོ་སོགས་གནའ་
དུས་ཀྱི་དབུས་གཙང་གི་མཁས་པ་མང་བོས་གནམ་རྫོང་ཏན་ཏིག་ན་ཡོད་པར་བཤད་༡ཅིང་། དུང་
དཀར་ཚང་གིས《དེབ་དམར་མཆན་འགྲེལ་》དུ་ཀླུ་ཆུ་གར་ཡོད་ངོས་མ་ཟིན་པར་ངོ་ཚ་ཆེན་པོ་བདག་
གིར་བཞེས་པ་མཁས་དབང་རང་གི་ཚིག་མཛོད་དུ་བསྐྱར་བཤད་གནང་དགོས་བྱུང་བ་ལྟ་བུ། དེ་
བཞིན་དུ་ཐང་བྷོད་གཉིས་ཀྱི་ས་མཚམས་སུ་གྲགས་པའི་མཆོད་རྟེན་དཀར་བོ་གང་དུ་ཡོད་མིན་དང་
ཆ་དུམ་
2



གངས་ལྗོངས་ཤེས་རིག་ནོར་བུའི་སློབ་གླིང་།
སྲོང་བཙན་གྱིས་རྒྱ་བཟའ་དང་དངོས་སུ་མཇལ་འཕྲད་གནང་སའི་སྟོང་རུ་མཚོ་ནག་གང་དུ་ཡོད་མེད་
རྩོད་པ་སོགས་རང་ཡུལ་རང་ལ་རྒྱུས་མེད་པའི་ནང་ཉམས་གསལ་བོར་ཕྱི་ལ་ངོམ་པའི་མཁས་པའང་
མང་དུ་བྱུང་མྱོང་བ་ལས། འདིར་དེ་དག་རེ་རེ་བཞིན་ཞིབ་བརྗོད་བྱེད་པར་ཁོམ་གྱིས་མི་ལོང་བས་རེ་
ཞིག་སྟོང་རུ་མཚོ་ནག་གི་སྐོར་འདི་ཁོ་ན་ལ་དཔྱད་པར་བྱའོ། །
སྟོང་རུ་མཚོ་ནག་འདི་ནི་ཧིན་དྷ་རྒྱ་མཚོ་ལྟ་བུའི་མཚོ་ཆེན་རླབས་ཀྱིས་དྲེགས་པ་ཞིག་མིན་ལ།
རིན་ཆེན་ནོར་བུ་དུ་མས་བྱུར་བུར་གཏམས་པ་ཞིག་ནི་དེ་བས་ཀྱང་མིན་མོད། རང་རེ་བོད་ཆེན་པོའི་
སྔ་རབས་ལོ་རྒྱུས་ཁྲོད་ལན་གྲངས་ཁ་ཡར་འབྱུང་བ་ཞིག་ཡིན་པས་རང་གི་ཡུལ་གྱི་རབས་ལ་འདྲིས་
པར་འདོད་པ་དག་གིས་ནི་ཅི་ནས་ཀྱང་ཤེས་པ་གལ་ཆེ་བར་ཡོད་དོ། །
དེ་ལ་འདིར་སྔོན་ལ་མཚོ་དེ་ཉིད་ཀྱི་སྐོར་སྔར་གྱི་ཡིག་ཚང་དུ་འབྱུང་བ་དག་འགོད་ན། རྒྱ་ནག་
ཐང་རྒྱལ་རབས་ཀྱི་ཡིག་ཚང་《ཐང་ཡིག》བྱ་བར་ “ཁྲི་ལོ་བཅོ་ལྔ་བར། གོང་མས་རང་གི་ཚ་མོ་
ཝུན་ཁྲིན་ཀོང་ཇོ་བག་མར་གནང་། ཇང་ཞ་ཝང་ལི་ཏོ་ཙུང་ལ་ལུང་གནང་སྟེ་གོང་མའི་བཀའ་རྟགས་
བསྣམས་ནས་སྐྱེལ་མར་བྱོན། ཧི་ཡོན་རྒྱལ་བོའི་ཁབ་ཏུ་ཕོ་བྲང་བརྩིགས། སྲོང་བཙན་འཁོར་དང་
བཅས་པ་མཚོ་ནག་ཏུ་བསུ་བར་ཕེབས་ཏེ་ཏོ་ཙུང་དང་མཇལ༢”ཞེས་འབྱུང་ཁྱདེབ་དཀརནུའང་“གོང་
མས་འུན་ཅང་ཀོང་ཇོ་བོད་དུ་བརྫངས། རྒྱ་དཔོན་ལི་ཏ་ཙོང་བྱ་བས་བསྐྱལ། ས་མཚམས་སུ་
བསླེབས་ཚེ། སྲོང་བཙན་རང་ཉིད་དམག་དང་བཅས་པས་བསུ་བ་བྱས། པོ་ཧེ་བྱ་བའི་སར་དམག་
སྒར་བཏབ། ༣” ཅེས་གོང་མཚུངས་ཤིག་འབྱུང་ངོ་། །འདིར་པོ་ཧེ་ （#n #g ）བྱ་བ་ནི་སྟོང་རུ་
མཚོ་ནག་ལ་གོ་དགོས་ཚུལ་ནི་དེབ་དམར་མཆན་འགྲེལ་གྱི་མཆན་ཨང་༡༣༧པར་གསལ་ལོ། 《ཏུན་
ཧོང་ཡིག་རྙིང》དུའང་ ས (སྤྱི་ལོ་༦༥༩） བཙན་པོ་སྦྲགས་ཀྱི་ཤ་ར་(ཤར》ན་བཞུགས་ཤིང་། བློན་
ཆེན་སྟོང་བཙན་འ་ཞ་ཡུལ་ན་མཆིས་ཏེ། ང་ད）རྒྱལ་མང་བོ་རྗེས། མཚོ་ནག་སྟོང་རུར། རྒྱ་སེའུ་
དེན་སང་དང་། ནོལ་ཐབས་བགྱིས་ཏེ། ད་རྒྱལ་ཀྱང་གུམ་ཞིང་བརྒྱད་ཁྲི་སྟོང་ལ་རྡུགས་པར་ལོ་
གཅིག” ཅེས་འབྱུང་བས་མཚོ་འགྲམ་དུ་རྒྱ་དང་གཡུལ་སྤྲད་པའི་སྒྲོས་ཀྱང་ཤིན་ཏུ་གསལ་ལོ། །དེ་
བཞིན་དུ་སློབ་དཔོན་གྱིས་བསམ་ཡས་བཞེངས་སྐབས་གནང་བའི་གཙིགས་ཡིག་ཅིག་ཏུའང་ “སྟོང་
རི་ཡི་ནི་མཚོ་ནག་དང་། །མཚོ་སྨན་ཆེན་མོ་མཆེད་ལྔ་རྣམས། །” ཞེས་གསུངས་པའི་སྟོང་རི་མཚོ་
333



དཔྱད་རྩོམ་གཅེས་བཏུས།
ནག་ཀྱང་མཚོ་འདི་ལ་ངོས་འཛིན་དགོས་ཀྱང་མཚོ་འདི་གར་ཡོད་ཐད་བཞེད་པ་མི་མཐུན་པ་གཉིས་
བྱུང་བར་སྣང་ངོ་། །
ད་ནི་བཞེད་པ་དེ་དག་ཞིབ་ཏུ་དཔྱོད་པ་ལ། ཁ་ཅིག་གིས་སྟོང་རུ་མཚོ་ནག་ཅེས་པ་ཨ་མདོ་རྡོ་
སྦིས་ཀྱི་ཡུལ་དུ་ཡོད་པར་འདོད་ལ། ཡང་ཁ་ཅིག་གིས་མགོ་ལོག་རྨ་སྟོད་རྫོང་དུ་ཡོད་པར་བཤད།
སྤྱིར་བཤད་ཚུལ་འདི་གཉིས་གང་ལའང་རང་རང་གི་ཚོད་ཀྱི་སྒྲུབ་བྱེད་ནི་ཡོད་མོད། ཁོ་བོ་ནི་བཤད་
ཚུལ་ཕྱི་མ་འདི་འཐད་ལྡན་དུ་འདོད་དོ། །
དེ་ཡང་སྟོང་རུ་མཚོ་ནག་འདི་ཨ་མདོ་རྡོ་སྦིས་སུ་ཡོད་པར་འདོད་མཁན་ནི་དེབ་དཀར་མཁན་
པོ་དགེ་འདུན་ཆོས་འཕེལ་དང་མཁས་པ་དུང་དཀར་ཚང་
། ཀརྨ་མཁའ་འབུམ་བྱ་བ་སོགས་ཡིན་ལ།
བཞེད་ཚུལ་རེ་རེ་བཞིན་འོག་ཏུ་ངོ་སྤྲོད་པར་བྱའོ། །
《དེབ་དཀར》དུ་གོང་དུ་དྲངས་པའི་《ཏུན་ཧོང་ཡིག་རྙིང》དེ་འདྲེན་སྐབས་ཞར་མཆན་གྱི་ཚུལ་
དུ་ “ ཨ་མདོ་རྡོ་སྦིས་བྱ་བའི་ཡུལ་དུ་སྟོང་རུའི་མཚོ་ནག་ཏུ་གྲགས་པ་ཡོད་པས་ཡུལ་དེ་ཕྱོགས་སུ་
དམག་འཐབ་པར་མངོན༤” ། ཞེས་འབྱུང་མོད། དེར་ཡོད་པའི་སྒྲུབ་བྱེད་གཞན་ཅི་ཡང་བཀོད་མི་
འདུག་པར་དགེ་འདུན་ཆོས་འཕེལ་ནི་ཐུགས་རིག་རྣོ་ཞིང་དཔྱད་པ་ལ་མཁས་སྟབས་དོན་གྱི་གནད་
མང་བོ་ནི་ངོ་མཚར་དུ་མཆི་མོད། སྐབས་ལ་ལར་རིག་པས་ཞིབ་ཏུ་མ་དཔྱད་པའམ་དཔྱད་པ་ཐལ་
ཆེས་ཏེ་ཐུགས་ཉམས་མ་ཞོག་སའང་ཁ་ཤས་ཡོད་པ་དེབ་དཀར་གཅིག་པུར་ཡང་འ་ཞ་དང་གྲུ་གུ་
ནོར་ཏེ་བསྲེས་པ། སྲོང་བཙན་གྱི་འཁྲུངས་འདས་ཐད་ནང་འགལ་དུ་མ་ཤོར་བ་སོགས་མཁས་པ་
རྣམས་ཀྱིས་གཞན་དང་གཞན་དུ་སྤྲོས་ཟིན་པས་འདིར་བཟློ་མི་དགོས་མོད། མཚོ་ནག་གར་ཡོད་ཐད་
དཔྱད་པ་ཅི་ཡང་མ་གནང་བར་རྡོ་སྦིས་སུ་དུང་རིའི་ལྷ་མཚོ་བྱ་བ་ཞིག་ཡོད་པ་དེར་ངོས་འཛིན་གནང་
བ་ནི་ནོར་འཁྲུལ་ཚབས་ཆེན་ཞིག་བདག་གིར་བཞེས་འདུག་པས་མང་བོ་ཞིག་འཚིག་པ་ཟ་བར་ཐེ་མི་
ཚོམ་ནའང་ཁོ་བོ་ནི་དྲང་གཏམ་ཤོད་པ་ལ་སྤྲོའོ། །ཀརྨ་མཁའ་འབུམ་ཞེས་པའི་མི་དེའི་རྒྱུས་ཁོ་བོ་ལ་
མ་མཆིས་ཀྱང་ཕྱི་ལོ་༡༩༩༡ལོའི《མཚོ་སྔོན་སློབ་གསོ》དེབ་ལྔ་བ་རུ་《བོད་གནའ་རབས་ཀྱི་ཡིག་
ཚང་ལས་བརྗོད་པའི་སྟོང་རི་མཚོ་ནག་དང་དེའི་སྐོར་གྱི་ལོ་རྒྱུས་ཅུང་ཙམ་བརྗོད་པ》ཞེས་པ་རུའང་
དགེ་འདུན་ཆོས་འཕེལ་སོགས་སྙན་གྲགས་ཅན་ཁ་ཤས་དང་མཉམ་དུ་ཉེས་བཤད་བྱེད་ཕོད་པའི་སྙིང་
33



གངས་ལྗོངས་ཤེས་རིག་ནོར་བུའི་སློབ་གླིང་།
སྟོབས་མཐོ་རུ་འཕྱར་འདུག་པས། འདིར་དེབ་དཀར་མཁན་པོ་རྗེས་འབྲངས་དང་བཅས་པའི་འཁྲུལ་
བ་ངོ་སྤྲོད་པའི་ཞར་དུ་སྟོང་རུ་མཚོ་ནག་གར་ཡོད་འཆད་པ་ལ་མངོན་པར་སྤྲོའོ། །
དེ་ལ་ཀརྨ་མཁའ་འབུམ་ཞེས་པ་དེ་ན་རེ། “དེའང་སྟོང་རི་མཚོ་ནག་ཅེས་པ་རང་ཞིང་གི་མཚོ་
ཤར་ས་ཁུལ་གྱི་ཞོན་ཧྭ་རྫོང་གི་རྡོ་སྦིས་ཞང་དང་། མོན་ཏ་ཞང་གཉིས་ཀྱི་བར་ན་ཆགས་ཡོད། མཚོ་
དེ་ལ་དུས་དང་རྐྱེན་གྱི་དབང་གིས་སྟོང་རི་མཚོ་ཞེས་འབྲི་བ་ལས་གཞན་ད་དུང་སྟོང་རུ་མཚོ་དང་
དུང་རི་མཚོ། ལྷ་ལུང་མཚོ་ཞེས་པའི་འབྲི་ཚུལ་དུ་མ་ཞིག་ཀྱང་སྣང་། སྤྱིར་སྟོང་རི་མཚོ་ནག་ཅེས་
མིང་ཆགས་དོན་ནི། མཚོ་དེ་ཨ་མྱེས་སྟོང་རི་ཞེས་རྡོ་སྦིས་ས་ཁུལ་གྱི་མི་དམངས་ཚོས་ཡུལ་ལྷ་
གཞི་བདག་ཏུ་བཀུར་བའི་རི་ཆེན་ཞིག་ཡོད་པ་དེའི་རྒྱབ་ངོས་ཀྱི་ཕང་བ་ན་གནས་ཡོད་སྟབས།
རི་མཚོ་ཞེས་པའི་མིང་བྱུང་བ་རེད། ཡང་སྟོང་རི་ཞེས་པ་རི་ཕྲན་སྟོང་གིས་བསྐོར་བའི་དབུས་ན་རི་
བོ་བརྗིད་ཆགས་འབུར་དུ་ཐོན་པ་ཞིག་ཡོད་པས་སྟོང་རི་ཞེས་བརྗོད་པ་རེད། ” ཅེས་ལག་ལ་གང་
ཡོང་ཞིག་བྲིས་པའི་ཐད་སྒྲུབ་བྱེད་མང་བོ་བཀོད་པ་རྣམས་མཁན་པོའི་བཞེད་པ་དེ་བཀོད་འདུག་མོད།
འདི་ལ་ཉེ་རབས་ཀྱི་མཧཱ་པཎྜི་ཏ་ཆེན་མོ་ཚེ་ཏན་ཞབས་དྲུང་རྗེ་འཇིགས་མེད་རིག་པའི་བློ་གྲོས་ལགས་
ཀྱིས་ “ཨ་མདོ་རྡོ་སྦིས་ན་སྟོང་རུའི་མཚོ་ནག་ཟེར་བ་ཞིག་ག་ན་ཡོད། བཙན་པོ་འཛམ་གླིང་སྤྱི་
བཤད་དུ་བཤད་པའི་མཚོ་ནག་ཟེར་བ་དེ་སྤྲེལ་རྫོང་གི་ནུབ་ཕྱོགས་མགོ་ལོག་དང་ཡུས་ཧྲུལ་（ ཡུལ་
ཤུལ）གྱི་འགྲོ་ལམ་ན་ཡོད་པ་དེ་ག་རང་ཡིན་ནོ། །རྡོ་སྦིས་ཤར་ན་ཡོད་པ་རི་ཕྲན་སྟོང་གིས་བསྐོར་
བའི་ཆ་ནས་ཨ་མྱེས་སྟོང་རིར་འབོད་པའི་ཕང་བར་སྟོང་རིའི་གཡུ་མཚོ་དང་། ལྷོ་ན་ཡོད་པ་དར་
རྒྱལ་གཡུ་མཚོ་གཉིས་ཡིན་ལ། མིག་བཙུམས་ནས་མདའ་འཕངས་པས་འབེན་ལ་ཕོག་པར་དཀའ་
འོ། །རི་གི་གུ་དང་ཞབས་ཀྱུ་གཉིས་ཀྱི་ཁྱད་མ་ཕྱེད་པ་ལ་ཡང་ཡི་མུག་གོ་ཞེས་དེབ་དཀར་གྱི་འདོད་
ཚུལ་ལ་ཐལ་བ་འཕངས་ཡོད་པ་དེ་ག་རང་བདེན་པར་འཁུམས་ཏེ་རྒྱུ་མཚན་འོག་ཏུ་འཆད་དོ། །དེ་
བཞིན་དུ་ཁོས་《བཀའ་ཐང་》སོགས་སུའང་སྟོང་རི་མཚོ་ནག་ཏུ་བོད་དམག་བཞུགས་ཚུལ་འཁོད་
པ་མཐོང་རྒྱུ་ཡོད་ཟེར་མོད། དེ་ནི་བསྒྲུབ་བྱ་རྟགས་སུ་བཀོད་པ་སྟེ། མཚོ་ནག་གར་ཡོད་དང་དེར་
དམག་བཞུགས་མྱོང་མིན་གཉིས་ནི་འབྲེལ་མེད་དོན་གཞན་ཁོ་ནའོ། །ཡང་ཁོས་སློབ་དཔོན་གྱིས་
བསམ་ཡས་བཞེངས་སྐབས་གནང་བའི་གཙིགས་ཡིག་ཅིག་ཏུའང་། “སྟོང་རི་ཡི་ནི་མཚོ་ནག་དང་། །
335



དཔྱད་རྩོམ་གཅེས་བཏུས།
མཚོ་སྨན་ཆེན་མོ་མཆེད་ལྔ་རྣམས། །” ཞེས་པའི་སྟོང་རི་མཚོ་ནག་ཀྱང་མཚོ་འདི་ལ་ངོས་འཛིན་
དགོས་ཞེས་རེབ་གོང་ཨ་ལགས་བཟང་བོ་སྐུ་ཕྲེང་དང་བོ་རྡོ་སྦིས་ནས་ཁྲི་ལ་བཞུགས་སྐབས་གནང་
བའི་རྡོ་སྦིས་ཀྱི་བརྟེན་ཡིག་ནང་དུ་འཁོད་པར་གྲགས་ཞེས་ཟེར་མོད། གོང་དུ་མཁས་དབང་ཚེ་ཏན་
རིན་པོ་ཆེ་མཆོག་གིས་རི་གི་གུ་དང་ཞབས་ཀྱུ་གཉིས་ཀྱི་ཁྱད་མ་ཕྱེད་པ་ཞེས་གསུངས་པ་ཁུངས་
བཙུན་པའི་དབང་དུ་བྱས་ཚེ་མཚོ་ཐ་དད་པ་གཉིས་སུ་ཡོད་ཚོད་དུ་འདུག་པས་ཁྱོད་ཀྱི་སྒྲུབ་བྱེད་
དེས་སྟོང་རུའི་མཚོ་ནག་གར་ཡོད་གསལ་མི་ནུས་པ་སྨོས་ཅི་དགོས། རི་གི་གུ་དང་ཞབས་ཀྱུ་ཅན་
གཉིས་ལ་ཁྱད་མེད་པའི་དབང་དུ་བཏང་ནའང་མཚོ་དེ་རྡོ་སྦིས་སུ་ཡོད་པ་མི་འཐད་པ་ནི《དེབ་ཐེར་
རྒྱ་མཚོ》ལས་མཚོ་སྔོན་པོ་དང་རྨ་ཆེན་སོགས་འབྱུང་བའི་ཁྲོད་ “སྟོད་དུ་མཚོ་སྐྱ་རེངས་སམ་ཚ་
གེན་ནོར་དང་། ཨ་ལག་ནོར་རམ་སྔོ་རེངས་གཉིས། བེའུ་དུག་མཚོ། སྟོང་རུ་མཚོ་ནགཐོ་སུ་ནོར་
ཏེ་མཚོ་སྨན་ཕྱུག་མོ་ལྔར་གྲགས་པ་དང་༦།” ཞེས་གསུངས་པས། མཚོ་སྨན་ཕྱུག་མོ་ལྔ་ནི་རྡོ་སྦིས་
དང་ཁད་ཤིན་ཏུ་ནས་ཀྱང་རིང་བ་ཤེས་དགོས་མོད། ལར་རང་རེ་རྣམས་ནི་བསྟན་བཅོས་སོགས་སུ་
འབྱུང་བའི་གནས་མིང་ཅན་དེ་དག་རང་རང་གི་སར་ཡོད་ཟེར་བ་ལ་ངོ་ཚ་བ་མེད་པ་ནི་ཤིན་ཏུ་ནས་
ཀྱང་ནོངས་ཆེས་སོ། །འདིའི་སྐབས་ངས་ནི་རང་དབང་མེད་པར་དགེ་འདུན་ཆོས་འཕེལ་གྱིས་གཏམ་
རྒྱུད་གསེར་ཐང་དུ་བཀོད་པའི་གསུང་ཞིག་དྲན་བྱུང་། དེ་ཡང་ཁོང་གིས་ “འཕན་ཡུལ་ན་ན་ལེཎ་དྲ།
སྙེ་མོ་ན་རྒྱལ་བྱེད་ཚལ། གཙང་ན་རྡོ་རྗེ་གདན་སོགས་འདུག་པ་ལ་མི་མཚར་ན། ༧” ཞེས་ཀྱལ་ཀ་
གནང་བ་དེ་ག་རང་མད་པར་སྣང་ངོ་། །ཡང་ཁོས《བཀའ་གདམས་གླེགས་བམ》ལས་ཀྱང་བོད་ཡུལ་
གྱི་གནས་བབས་བརྗོད་སྐབས། མཚོ་འདི་བགྲངས་ཡོད་ཅེས་ཀྱང་ཟེར་མོད། དེ་ནི་གོང་དུ་མཚོ་
ཁར་ཐང་བྷོད་གཉིས་ཀྱིས་གཡུལ་བཀྱེ་བའི་རབས་བཤད་པ་དང་གཉིས་སུ་མ་མཆིས་པས། འདིར་
ལན་གྱི་ངལ་བ་མི་བསྟེན་ནོ། །གཞན་ད་དུང་ཁོས་སྤྱི་ལོ༡༧༠༧ལོར་རྒྱལ་དབང་ཚངས་དབྱངས་
པ་རྒྱ་ནག་ལ་ཕེབས་སྐབས་སྟོང་རི་མཚོ་ལམ་བརྒྱུད་ཚུལ《གསང་རྣམ》དུ་གསལ་ཞེས་ཟེར་མོད།
འདི་ནི་ཁོས་མཚོ་ནག་ཅེས་པའི་ཐ་སྙད་འདི་མཐོང་ཙམ་གྱིས་དངོས་ཡོད་ཀྱི་ལོ་རྒྱུས་གནས་བབས་
ལ་དཔྱད་པ་མ་བཏང་བར་ནང་ཉམས་སྟོན་པ་ལ་བྲེལ་བ་ལངས་པ་དངོས་སུ་ཁས་བླངས་པ་སྟེ། རྒྱལ་
དབང་ཚངས་དབྱངས་པ་རྒྱ་ནག་པེ་ཅིང་དུ་ཕེབས་སྐབས་མཚོ་སྔོན་པོའི་ཚུ་ཁ་དང་ཁད་ཉེ་བའི་ཀུན་
336



གངས་ལྗོངས་ཤེས་རིག་ནོར་བུའི་སློབ་གླིང་།
དགའ་ནོར་ནས་གཞན་དུ་བྲོས་བྱོལ་གནང་ཚུལ་དང་། མཚོ་ནག་ནི་ཀུན་དགའ་ནོར་དུ་མ་བསླེབས་
གོང་
ང་ལ་བརྒྱུད་ཚུལ་གསང་རྣམ་རང་དུ་གསལ་བ་མ་མཐོང་བར་གསལ་ཏེ། དེ་ཉིད་དུ། “དེ་སྐབས་
ཡངས་པ་ཅན་བརྒྱུད་དེ་གཉན་ཆེན་ཐང་ལྷའི་མདུན་ཐད་དུ་བསླེབས་སྐབས་ཐང་ལྷས་བསུ་བ་བྱས་
པའི་རྣམ་པ་བྱུང་གསུངས། རིམ་གྱིས་བྱང་ལམ་བརྒྱུད་ནས་སྟོད་ （སྟོང ）རུ་མཚོ་ནག་ཏུ་འབྱོར་
སྐབས་རྒྱ་ནག་གོང་མའི་གསེར་ཡིག་བླ་མ་དང་། ཨན་ད་ཁྲ་སོགས་ལ་ཁྱོད་ཚོས་རྒྱལ་དབང་རིན་པོ་
ཆེ་འདིར་དྲངས་ནས་བཞུགས་ས་གང་དུ་བྱེད། ༨” ཅེས་སོགས་མང་དུ་བཀྱོན་པས། ཁོང་ཉིད་མི་
སྣ་གཞན་དེ་རྣམས་ལ་སྙིང་རྗེ་ནས་མཚན་དེར་བྲོས་བྱོལ་གནང་ཚུལ་གསལ་བོར་འབྱུང་བས། ཞིབ་
ཏུ་སོམས་དང་བསྒྲུབ་བྱ་དང་སྒྲུབ་བྱེད་གོ་ལོག་ཏུ་ཤོར་ཡོད་པ་འདི་ག་ལགས་སོ། །
གོང་གསལ་ཀརྨ་མཁའ་འབུམ་ཞེས་པའི་འདོད་ཚུལ་དག་ལ་དབྱེ་ཞིབ་བྱས་པ་དེ་ག་བཞིན་
ཡིན་ལ། ལར་འདི་དང་འདིས་མཚོན་ཏེ་མཁས་པ་དང་མཁས་པ་མ་ཡིན་པ་མང་བོ་ཞིག་གིས་གནའ་
རབས་བོད་ཀྱི་ལོ་རྒྱུས་ཡིག་ཚང་ཁྲོད་ལན་ཁ་ཡར་འབྱུང་བའི་སྔ་ཤུལ་ལྟ་རིན་ཡོད་པ་དག་གི་རྣམ་
པ་དང་གནས་ཡུལ་སོགས་ལ་ལོག་པར་བཤད་པ་མང་དུ་ཡོད་པ་ལས། ཤས་ཆེར་ནི་དེབ་དཀར་
མཁན་པོའི་རྗེས་སུ་འབྲངས་ཏེ་ནོར་ཉེན་མེད་ས་ནས་ཉོག་དྲ་བསླངས་པ་ཡིན་འདུག དེ་ཡང་དེབ་
དཀར་མཁན་པོ་ཚང་ནི་རྣམ་དཔྱོད་མཆོག་ཏུ་མངའ་བའི་མཁས་པ་ཡིན་གཤིས། མང་བོ་ཞིག་ནི་
དོན་དངོས་གང་ཡིན་ལ་མི་དཔྱོད་པར་ཁོང་གི་རྗེས་སུ་འབྲངས་རྐྱང་བྱེད་ཅིང་། ངག་ནས་ད་དུང་
དོགས་སློང་མཁོ་རབས་མ་ཎི་ཇི་བཞིན་བཟློ་ལ། དགེ་ཆོས་ལགས་དོགས་སློང་གནང་མཁན་དཔེ་
མེད་ལྟ་བུའི་ཚད་གཞིར་འཇོག་མོད། དགེ་ཆོས་ཀྱིས་དོགས་སློང་ཅི་གནང་ཁོང་རང་གི་རྣམ་དཔྱོད་
ཀྱི་རྩལ་ཡིན་པ་བདེན་དུ་མཆི་ཡང་། དེའི་རྗེས་སུ་མ་བརྟག་གྱ་ཚོམ་དུ་ཞུགས་པ་ལ་དོགས་སློང་
གི་བློ་མིག་དང་སྙིང་སྟོབས་ཡོད་པ་ག་ལ་འགྲུབ་སྟེ། དེ་ལས་ལྡོག་སྟེ་ཆོས་ལ་མི་རྟོན་པར་གང་ཟག་
ལ་རྟོན་པ་གཙོར་བྱེད་པའི་བླུན་པོ་ཨུ་ཚུགས་ཅན་ཞིག་ཡིན་པའང་རང་ཉིད་ཀྱིས་ངོ་སྤྲོད་བྱས་པར་
འཁུམས།
དེ་བས་འདིར་ཡང་མཁས་དབང་དུང་དཀར་ཚང་གི《དེབ་དམར་མཆན་འགྲེལ》དུ་ “པའི་
ཧ། པོ་ཧེ་ཟེར་བ་མཚོ་སྔོན་ཞིང་ཆེན་གྱི་མཚོ་ནག་སྟོང་རུའམ། སྟོང་རུའི་མཚོ་ནག་ཏུ་འབོད་པ་དེ་
337



དཔྱད་རྩོམ་གཅེས་བཏུས།
ཡིན་པ་དང་། ཨ་མདོ་རྡོ་བིས་ཟེར་བའི་ལུང་བར་མཚོ་ནག་སྟོང་རུ་ཟེར་བའི་ས་ཆ་དེ་ཡོད་ཅེས་མདོ་
སྨད་པ་དགེ་འདུན་ཆོས་འཕེལ་གྱིས་བརྩམས་པའི《 དེབ་ཐེར་དཀར་བོ》ལས་བཤད། ༩” ཅེས་
དང་དེ་བཞིན་དུ་མཁས་དབང་ཀིརྟི་མཆོག་སྤྲུལ་བློ་བཟང་བསྟན་འཛིན་གྱིས་ཀྱང་” ས་མོ་ལུག་ཕྱི་ལོ་
༦༥༩ལོར་བློན་ཆེན་འགར་སྟོང་བཙན་རང་ཉིད་ནས་དམག་ཁྲིད་དེ་དྲུ་གུ་ལ་དཔུང་འཇུག་བྱས། ཨ་
མདོའི་ཁུལ་རྡོ་བུས་སྡོང་ （སྟོང )རུའི་མཚོ་ནག་བྱ་བ་དེར་རྒྱ་དམག་ཁྲི་བརྒྱད་དང་། བོད་དམག་
སྟོང་འཐབ་པས་བོད་པ་རྣམས་རྒྱལ། ༡༠” ཞེས《དེབ་དཀར》ཏུ་《ཏུན་་ཧོང་ཡིགརྙིང》ལ་མཆན་
བཀོད་པ་དེ་ཁོ་ན་གསུངས་ཡོད་པས། མཁས་དབང་དམ་པ་དག་གིས་ཀྱང་དགེ་ཆོས་ཀྱིས་བཤད་
ཚད་ཚད་མར་བཟུང་སྟེ་རང་ལུགས་སུ་དྲངས་པས། སྤྱིར་བཏང་གི་གནས་ཚུལ་འདི་རིགས་ལ་མགོ་
ཉོག་བཟོས་པ་ནི་ཤིན་ཏུ་ནས་ཀྱང་ཡིད་སྐྱོ་བའི་གནས་སོ། །
འོ་ན་ཁྱོད་ཀྱིས་ཚད་ལྡན་མཁས་པ་མང་བོའི་བཞེད་ཚུལ་ནོར་ཚུལ་ལབ་སྟེ། རང་ལུགས་འཐད་
ལྡན་ཇི་ལྟར་འཇོག་ཅེ་ན། དེ་ནི་གདོན་མི་ཟ་བར་གོང་དུ་བཤད་ཟིན་པ་བཞིན་མཚོ་སྔོན་གྱི་མགོལོག་
ཁུལ་རྨ་སྟོད་རྫོང་དུ་ཡོད་པ་དེ་ག་རང་འཐད་དོ། །དེའི་སྒྲུབ་བྱེད་ལ་གོང་དུ་རིམ་པ་བཞིན《 དེབ་ཐེར་
རྒྱ་མཚོ》དང་ཨ་ལགས་ཚེ་ཏན་ཚང་གི་གསུང་དྲངས་ཟིན་བཞིན་ཡིན་ལ། དེ་མིན་ད་དུང་རྡོ་རྗེ་རྒྱལ་
གྱིས་དེབ་དཀར་གྱི་ཚིག་འགྲེལ་ཞིག་ཏུའང་“ པོ་ཧེ། ཞེས་པ་ནི་མཚོ་སྔོན་ཁོངས་མགོ་ལོག་བོད་
རིགས་རང་སྐྱོང་ཁུལ་གྱི་རྨ་སྟོད་རྫོང་དུ་ཡོད་དེ། རྒྱའི་ས་རྒྱུས་ཀྱི་བསླབ་དེབ་ཅིག་ཏུ། པོཧེ་ （ #ig )
” ནི། ཉེས་དུས་ཀྱི་མཚོ་སྔོན་དུ་ཡོད་པའི་མཚོ་སྔོ་རེངས་དང་མཚོ་སྐྱ་རེངས་ཞེས་པ་དེ་ཡིན་པར་
བཤད། ༡༡” ཅེས་དང་ཡང་མི་དམངས་སློབ་གསོ་དཔེ་སྐྲུན་ཁང་ལོ་རྒྱུས་རྩོམ་སྒྲིག་ཁང་གིས་
བཏོན་པའི《ཀྲུང་གོའི་ལོ་རྒྱུས་ས་ཁྲ》དེབ་བདུན་པའི་སྨད་ཆ་དང་ཉེ་ལམ་འདིར་སུས་བྲིས་མི་གསལ་
བའི་བོད་ཡིག་གི་ས་ཁྲ་ཞིག་ཏུའང་མཚོ་ནག་ནི་མཚོ་སྐྱ་རེངས་དང་སྔོ་རེངས་ཀྱི་ཉེ་ལོགས་སུ་ཡོད་
པར་བཤད་འདུག་པ་སོགས་བབ་གང་ལ་དཔག་ནའང་དེ་ག་ཁུངས་དག་པར་མཐོང་ལ། ལྷག་པར་
ཡང་ཚངས་དབྱངས་པའི་གསང་རྣམ་གྱིས་བདག་ལ་རང་གི་འདོད་པ་འདི་སྐད་གསེང་མཐོན་པོས་སྨྲ་
བའི་སྤོབས་པ་གཅིག་མིན་དུ་བསྩལ་བྱུང་བ་བཞིན་འདིར་བྱ་བརྒྱ་འུར་རྡོ་གཅིག་གིས་དེད་པའི་དཔེ་
ལྟར་སོར་མོའི་ངལ་བ་འདི་ལྷུར་བླངས་པ་ཡིན་པས། གཟུར་གནས་དག་གིས་དཔྱད་པར་རིགས་སོ། །
33g



གངས་ལྗོངས་ཤེས་རིག་ནོར་བུའི་སློབ་གླིང་།
A#
སྨྲས་པ།
སྨྲ་བའི་དབང་བོ་དེབ་དཀར་མཁན་པོ་སོགས། །
འཕགས་པའི་ཡུལ་གྲུ་འདོམ་གྱིས་གཞལ་བ་ཡིས། །
གཞན་རྒྱུས་སྨྲ་ལ་ལྗགས་རྩལ་རབ་རྫོགས་ཀྱང་། །
རང་ཡུལ་ཉིན་ལམ་འགའ་ཡིས་ནོར་ལ་ལྟོས། །
ཚུལ་འདི་དམ་པ་གཞན་ལ་སྨད་འདོད་དང་། །
རང་སྡེའི་རིགས་མཐུན་དཔུང་བ་གཏོར་འདོད་ཀྱིས། །
མ་ཡིན་གལ་བོ་ཆེ་ལ་ནན་ཏན་དུ། །
རང་གིས་ཅི་ཤེས་བྲིས་པས་ནོངས་ཅི་མཆི། །
རྒྱ་གར་འཕགས་ཡུལ་མ་ཧཱ་ཙི་ནའི་ཡུལ། །
ལ་སོགས་རྒྱུས་མེད་རྒྱུས་གཏམ་བདག་ལ་མེད། །
རང་ཡུལ་ཁ་བའི་ལྗོངས་ཀྱི་གནའ་ཤུལ་འགའ། །
སྨྲ་བའི་སྤོབས་པ་མྱུ་གུའི་རྩེ་ན་རྫོགས། །
དཔྱད་གཞིའི་རྒྱུ་ཆ་གལ་ཆེན་དག་ནི།
༡ དེབ་ཐེར་དཀར་བོ། མི་རིགས་དཔེ་སྐྲུན་ཁང་གིས་༢༠༠༧ལོར་བཏོན་པའི་པར་ཐེངས་བཞི་བ།
༢ དེབ་དམར་མཆན་འགྲེལ། མི་རིགས་དཔེ་སྐྲུན་ཁང་གིས་འདོན་ཐེངས་དང་བོ།
༣ ཀིརྟིའི་《གནའ་རབས་བོད་ཀྱི་སྲིད་དོན་ལོ་རྒྱུས་ལ་དཔྱད་པ》པར་ཐེངས་དང་བོ།
མདོ་སྨད་ཆོས་འབྱུང་། ༡༩༨༧ ཟླ་༣པར་ཀན་སུའུ་མི་རིགས་དཔེ་སྐྲུན་ཁང་གི་པར་ཐེངས་གསུམ་པ།
༥ དོན་གྲུབ་རྒྱལ་གྱི་གསུང་རྩོམ་པོད་བཞི་བ (སྒྱུར་རྩོམ ) ༡༩༩༧ལོའི་མི་རིགས་དཔེ་སྐྲུན་ཁང་གི་པར་ཐེངས་དང་བོ།
༦ རྡོ་རྗེ་རྒྱལ་གྱི《དགེ་འདུན་ཆོས་འཕེལ》༡༩༩༧ལོའི་ཟླ་༧པར་ཀན་སུའུ་མི་རིགས་དཔེ་སྐྲུན་ཁང་གིས་པར་ ཐེངས་དང་བོ།
༧ རྒྱལ་དབང་ཚངས་དབྱངས་པའི་གསང་རྣམ། ༡༩༨༡ ཟླ་༨པར་མི་རིགས་དཔེ་སྐྲུན་ཁང་གི་པར་ཐེངས་དང་བོ།
༨ ༡༩༩༡ལོའི་《 མཚོ་སྔོན་སློབ་གསོ》དེབ་ལྔ་བ་
339



དཔྱད་རྩོམ་གཅེས་བཏུས།
མཆན།
༡ ༢༠༠༣ལོའི་ནུབ་བྱང་མི་རིགས་སློབ་གླིང་གི་བོད་ཀྱི་རྩོམ་རིག་དངོས་གཞི་འཛིན་གྲོས་བསྒྲིགས་པའི་དགེ་འདུན་ཆོས་འཕེལ་གྱི་
གསུང་རྩོམ་པོད་གཉིས་པའི་ཤོག་ངོས་༩༩ན་གསལ།
༢ ༡༩༩༧ལོར་མི་རིགས་དཔེ་སྐྲུན་ཁང་གིས་ཐེངས་དང་བོར་བཏོན་པའི《དོན་འགྲུབ་རྒྱལ་གྱི་གསུང་རྩོམ》པོད་བཞི་བ（སྒྱུར་རྩོམ )
ཤོག་ངོས་༢༧ ༨ན་གསལ།
༣ མི་རིགས་དཔེ་སྐྲུན་ཁང་གིས་༢༠༠༧ལོར་བཏོན་པའི《དེབ་དཀར》འདོན་ཐེབས་༤
ད་ཐེབས་༤བའི་ཤོག་ངོས་༨ ་ན་གསལ།
༢༠༠༢ལོའི་མི་རིགས་དཔེ་སྐྲུན་ཁང་གིས་འདོན་ཐེངས་བཞི་བའི《དེབ་དཀར》གྱི་ཤོག་ངོས་༩༩ན་གསལ།
༥ ཚེ་ཏན་ཞབས་དྲུང་གིས་བཀའ་རྩོམ་གནང་བའི་《ལོ་རྒྱུས་ཀྱི་ལོ་ཚིགས་སྐོར་འགའ་ཞིག》ཅེས་པ་རུ་གསལ།
༦ ༡༩༨༧ལོར་ཀན་སུའུ་མི་རིགས་དཔེ་སྐྲུན་ཁང་གིས་ཐེངས་གསུམ་པར་བཏོན་པའི《མདོ་སྨད་ཆོས་འབྱུང》གི་ཤོག་ངོས་༢༧ན་
གསལ།
༧ དགེ་ཆོས་ཀྱི་རྩོམ་པོད་གཉིས་པའི་ཤོག་ངོས་༢༣༥ན་གསལ།
༡༩༨༡ .༨པར་མི་རིགས་དཔེ་སྐྲུན་ཁང་གིས་ཐོག་མར་བཏོན་པའི《ཚངས་དབྱངས་རྒྱ་མཚོའི་གསང་རྣམ》གྱི་ཤོག་ངོས་༦༥ན་གསལ།
༩ མི་རིགས་དཔེ་སྐྲུན་ཁང་གིས་ཐེངས་དང་བོར་བཏོན་པའི《དེབ་དམར་མཆན་འགྲེལ》གྱི་ཤོག་ངོས་༢༨༠བའི་མཆན་ཨང་༡༣༧ན་གསལ།
༡༠ ཀིརྟི་བློ་བཟང་བསྟན་འཛིན་གྱི《གནའ་རབས་བོད་ཀྱི་སྲིད་དོན་ལོ་རྒྱུས་ལ་དཔྱད་པ》ཞེས་པ་པར་ཐེབས་དང་བོའི་ཤོག་ངོས་༡༧༥ན་གསལ།
༡༩༩༧ལོའི་ཟླ་༧པར་ཀན་སུའུ་མི་རིགསདཔེ་སྐྲུན་ཁང་གིས་ཐེངས་དང་བོར་བཏོད་པའི་རྡོ་རྗེ་རྒྱལ་གྱི《དགེ་འདུན་ཆོས་འཕེལ》
གྱི་ཤོག་ངོས་༢༧ ༣ན་གསལ།
རྩོམ་པ་བོ། གྱི་ལིང་འཇིགས་མེད།
སྐབས་བཅུ་གཅིག་པའི་མཐར་ཕྱིན་སློབ་མ།
ད་ལྟ་གངས་ལྗོངས་ཤེས་རིག་ནོར་བུའི་སློབ་གླིང་དུ་དགེ་རྒན་གྱི་བྱ་བ་སྒྲུབ་ཞོར་རྒྱ་བོད་ལོ་ཙཱ་དང་།
རྩོམ་རིག་དང་ལོ་རྒྱུས་ལ་ཞིབ་འཇུག་བྱེད་བཞིན་ཡོད།
340



གངས་ལྗོངས་ཤེས་རིག་ནོར་བུའི་སློབ་གླིང་།
གངས་ཅན་མི་རིགས་ཀྱི་བླ་སྲོག་གི་བྱུང་འཕེལ་དང་འཇིག་ཉེན་གླེང་བ།
ལྡོང་རྒྱུད་དོན་གྲུབ་རྒྱ་མཚོ།
(མདོ་ལྷོ）
འགྲན་རྩོད་དང་རྒྱལ་ཕམ། སྔོན་ཐོན་དང་རྗེས་ལུས་བཅས་ཀྱི་གཡུལ་འཐབ་དྲག་པོས་གནམ་
ས་བླ་འོག་བསྒྱུར་བཞིན་པའི་དུས་རབས་ཉེར་གཅིག་པའི་སྐབས་འདིར། མི་རིགས་ཤིག་གི་གནས་
སྟངས་དང་མདུན་ལམ་ལ་བསམ་གཞིགས་གཏོང་ཤེས་པའི་བློ་ལྡན་མིའི་མཚན་ཉིད་དང་ལྡན་པ་དག་
གི་སྙན་ལམ་དུ། ངས་འདི་ནས་གངས་ཅན་མི་རིགས་འདིའི་བླ་སྲོག་སྐོར་གྱི་གཏམ་གླེང་ཞིག་ཞུ་
བར་འདོད། ངའི་གླེང་གཞི་འདི་ནི་གདོང་དམར་བོད་པ་ཚང་གི་ཆག་འཇིག་དང་འབྲེལ་བ་
ལ་ཡོད་པས་
མི་གླེང་ཐབས་མེད་ཀྱི་གཏམ་གླེང་ཞིག་ཡིན་པས། ལ་རྒྱ་དང་སྙིང་རུས། མདུན་སྐྱོད་ཀྱི་སྤོབས་
སེམས་མེད་པའི་བླུན་པོ་ཕག་འདྲ་བ་དག་གི་རྣ་ལ་ཅུང་གཟན་ལས་ཆེ་བས་ཅི་ཡང་མི་ཐོས་པའི་ས་
འོག་རིམ་པ་དགུའི་མུན་དོང་དུ་ཡིབ་པར་འཚལ་ལོ། །ཞེས་པ་ནི་ཐོག་མའི་མཚམས་སྦྱར་བའི་གཏམ་མོ། །
དང་བོ། སློབ་དཔོན་ཐོན་མིས་སྐུ་སྲོག་ལ་མ་འཛེམ་པར་བོད་ཡིག་གསར་བཟོ་མཛད་པའི་སྐོར།
དེ་ཡང་འཛམ་གླིང་གོ་ལ་ཟླུམ་པོའི་དཀྱིལ་འཁོར་ལ་གནས་འཆའ་བའི་རྒྱལ་ཁབ་དང་མི་རིགས་
341



དཔྱད་རྩོམ་གཅེས་བཏུས།
དུ་མར་རང་རང་གི་སྐད་དང་ཡི་གེ་རེ་ཡོད། འོན་ཀྱང་དེ་དག་ལ་སྒྲ་གཟུགས་གཉིས་ཀྱི་ཐད་ནས་རྣམ་
པ་མི་འདྲ་བ་མང་བོ་ཡོད། དེ་ཚང་མ་མཉམ་གཅིག་ཏུ་བྱུང་བ་ཞིག་མ་ཡིན་ཏེ། ཐོག་མར་འཇིག་
རྟེན་གྱི་ཁམས་འདིར་མེད་པ་ནས་ཡོད་པ། ཡོད་པ་ནས་གོང་འཕེལ་དུ་སོང་བར་བརྟེན། རང་རང་
གི་སེམས་ཀྱི་བརྩེ་དུང་སོགས་སྟོན་བྱེད་ཀྱི་སྐད་བྱུང་བ་དང་དེ་ནས་སྐད་དེ་མཚོན་བྱེད་ཀྱི་གཟུགས་
སམ་ཡི་གེ་བྱུང་བ་ཡིན། འདི་ནི་ལོ་ངོ་ཁྲི་ཕྲག་དུ་མའི་བརྒྱུད་རིམ་ཞིག་བཤད་པ་ལས་བགྲང་བྱ་
གཅིག་གཉིས་ཙམ་གྱི་ལོ་རྒྱུས་ཐུང་ངུ་ཞིག་བཤད་པ་མིན། དེ་ན་ས་སྒང་རིལ་མོ་འདིའི་སྟེང་གི་
སྐད་དང་ཡི་གེ་ཡོད་དོ་ཅོག་གི་བརྒྱུད་རིམ་ཡང་འདི་དག་ལས་མ་འདས་སོ། །འདིར་གླེང་བར་བྱ་བ་
ནི་དེ་དག་ཁྲོད་ཀྱི་ཕྱི་གངས་རི་ར་བས་བསྐོར་ཞིང་ནང་ཞི་བདེ་དང་གཞན་ཕན་གྱིས་ཀུན་ནས་འཚོ་
བའི་རང་ཅག་ཁ་བ་རི་བའི་མི་རིགས་འདིའི་བླ་སྲོག་ཏུ་གྱུར་བའི་སྐད་དང་ཡི་གེ་ཡིན་ལ། དེ་བྱུང་
འཕེལ་གྱི་སྐོར་ལ་བོད་རང་གི་བན་བོན་མཁས་པ་མང་བོས་བཞེད་དགོངས་གཏན་ནས་མི་མཐུན་
ཞིང་
། ལ་ལས་སྲོང་བཙན་སྔོན་དུ་བོད་ལ་ཡི་གེ་ཡོད་པར་འདོད་པ་དང་ལ་ལས་སྲོང་བཙན་སྔོན་དུ་
ཡི་གེ་ཞིག་མེད་པར་འདོད་ཚུལ་གྱི་ལུགས་གཉིས་བྱུང་ཡོད། ཕྲན་གྱིས་བསམ་ན་སྲོང་བཙན་སྔོན་
དུ་ཡི་གེ་ཡོད་པའི་དབང་དུ་བཏང་ཡང་སློབ་དཔོན་ཐོན་མིས་བཟོས་པའི་ཡི་གེ་འདི་ཡིན་མི་དགོས་
པས་ཕྱོགས་ཞེན་གྱི་དབང་གིས་རང་གི་མེས་པོ་གོང་མ་ཚོའི་ལོ་རྒྱུས་ཀྱི་ཆུ་རྒྱུན་རིང་མོའི་ཕུགས་
གཅོད་དགོས་དོན་མེད་སྙམ། འདིའི་ཐད་ལ་ཞིབ་འཇུག་གནང་མཁན་གྱི་དཔྱོད་ལྡན་ཚོས་བན་བོན་
དང་གྲུབ་མཐའི་ཕྱོགས་ཞེན་གྱིས་རང་རྒྱུད་བརླན་པ་ཚོའི་སྨྱོ་ལབ་མང་བོར་ཡིད་རྟོན་བྱ་དགོས་དོན་
མེད། ཅི་ལྟར་བཤད་ཀྱང་འཇིག་རྒྱུ་ཞིག་འཇིག་སོང་ཉམས་རྒྱུ་རྣམས་ཉམས་སོང་བས་ད་ལྟ་ང་ཚོས་
འདས་སོང་གི་ལོ་རྒྱུས་ཤིག་གི་རྩོད་ཉོག་དེ་ཡང་བསྐྱར་གླེང་བའི་ཁོམ་ལོང་མི་འདུག་པར་མ་འཇིག་
ཀྱང་འཇིག་ལ་ཉེ་བ་དང་མ་ཉམས་ཀྱང་ཉམས་རྒུད་དུ་འགྲོ་བཞིན་པའི་ད་ལྟའི་བོད་ཀྱི་གསལ་བྱེད་
སུམ་ཅུ་དང་དབྱངས་བཞིའི་བདག་ཉིད་ཅན་གྱི་ཡི་གེ་འདི་ཉིད་སྲུང་སྐྱོབ་བྱ་རྒྱུ་ལས་གཞན་མེད་དོ། །
དེ་ན་ཐོག་མར་བོད་ཀྱི་རྒྱལ་རབས་སོ་གཉིས་པ་སྲོང་བཙན་སྒམ་པོ་ཁོང་ཉིད་སྐུ་ནར་མ་སོན་གོང་
ཡབ་འདས་ཏེ་རང་ཉིད་རྒྱལ་སར་མངའ་གསོལ་ཞིང་རྒྱལ་སྲིད་ཆོས་བཞིན་སྐྱོང་བའི་འཕྲིན་ལས་
ཀྱི་སྙན་པ་ཐ་གྲུ་ཀུན་ཏུ་ཁྱབ་སྟེ། རྒྱ་གར་དང་རྒྱ་ནག་ཁྲོམ་དང་སྟག་གཟིག་སོགས་མཐའི་རྒྱལ་བོ་
342



གངས་ལྗོངས་ཤེས་རིག་ནོར་བུའི་སློབ་གླིང་།
རྣམས་ཀྱིས་ལེགས་སྐྱེས་འཕྲིན་དང་བཅས་པ་མང་བོ་འབྱོར་བའི་ལན་དུ་བོད་རང་ལ་ཡི་གེ་མེད་
པས། རེ་ཞིག་རྒྱལ་ཁབ་དེ་དག་གི་ཡི་གེའི་ལམ་ནས་སྐྱེས་ལན་དང་འཕྲིན་ཡིག་མི་བསྐུར་ཐབས་
མེད་བྱུང་། དེ་ནས་རྒྱལ་བོའི་ཐུགས་དགོངས་ལ་རྒྱལ་ཁབ་དང་མི་རིགས་གཞན་དག་གི་ཡི་གེ་ལ་
མ་བརྟེན་པར་བོད་རང་ལ་ཡི་གེ་ཞིག་དགོས་པར་གཟིགས་ཏེ་བོད་ཀྱི་བློན་པོའི་བུ་བློ་རིག་དང་ལྡན་
པའི་གཞོན་ནུ་བཅུ་དྲུག་ལ་གསེར་གྱི་རྫོངས་པ་དང་བཅས་རྒྱ་གར་དུ་ཡི་གེ་སློབ་ཏུ་བཏང་ཡང་། ལ་
ལ་ལམ་ཐག་རིང་བ་དང་རི་ཆུ་གྲོག་རོང་སོགས་བགྲོད་པར་དཀའ་བས་འགྲོ་མ་ཐུབ། འགའ་ཞིག་རྒྱ་
གར་གྱི་སྐད་མ་གོ་བར་སེམས་ཤུགས་དང་སྙིང་སྟོབས་ཉམས་ཏེ་ཕྱིར་ལོག་ཡང་གཞན་དག་རྒྱ་གར་
དུ་བཞུགས་ཀྱང་ཚ་བ་མ་འཕྲོད་པར་སྐུ་གཤེགས་པས་རྒྱལ་བོའི་ཐུགས་དགོངས་མ་འགྲུབ། རྒྱལ་
བོས་སླར་ཡང་བོད་ཀྱི་བློན་པོའི་བུ་ཐོན་མི་སམ་བྷོ་ཊ་བློ་རྣོ་ཞིང་ཡིད་གཞུངས་དྲང་ལ། སྙིང་སྟོབས་
ལྡན་ཞིང་བརྩོན་འགྲུས་ཆེ་བ། གཞན་ཕན་དང་ལྷག་བསམ་རང་ཤུགས་སུ་མངའ་བ་དེ་ཉིད་རྒྱ་གར་
དུ་ཡི་གེ་སློབ་ཏུ་འགྲོ་དགོས་པའི་བཀའ་གནང་ཞིང་གསེར་བྱེ་བྲེ་གང་ལ་སོགས་པའི་རྫོངས་པ་དང་
བཅས་རྒྱ་གར་དུ་མངགས། ཐོན་མི་ཁོང་གིས་རྒྱལ་བོའི་བཀའ་དང་དུ་བླངས་ཏེ་ཐུགས་ལ་མི་ཕྱེད་
པའི་དམ་བཅའ་བརྟན་པོ་བཅངས་བཞིན་རི་གཟར་དང་གྲོག་རོང་། ཆུ་ཆེན་དང་ནགས་ཚལ་སྟུག་པོ།
ཆོམ་རྐུན་དང་གཅན་གཟན་སྡིག་པ་ཅན་དག་གི་འཚེ་བ་གང་ལའང་འཇིགས་པ་མེད་པར་ལེ་དབར་
འབུམ་ཕྲག་དུ་མ་བརྒལ་ཏེ་མཐར་རྒྱ་གར་དུ་འབྱོར་ཡང་གནས་དེ་གའི་ཚ་བ་ཆེ་བ་དང་རྒྱ་གར་མིའི་
སྐད་རིགས་མ་གོ་བ། གོམས་གཤིས་དང་སྤྱོད་པ་མི་མཐུན་པ་སོགས་ལུས་སེམས་གཉིས་ཀྱིས་
དཀའ་སྡུག་ཚད་མེད་མྱོང་ཡང་རྒྱལ་བོ་སྲོང་བཙན་མཆོག་གི་བཀའ་གསུང་དང་བོད་རང་ལ་བཀོལ་
སྤྱོད་བྱ་རྒྱུའི་ཡི་གེ་མེད་པ། བོད་ཀྱི་རྒྱལ་བློན་གཙོ་བྱས་མི་མང་གིས་བཅངས་པའི་རེ་བ་སྟོང་ཟད་
དུ་མི་གཏོང་སྙམ་པའི་སྙིང་རུས་ཆེན་པོས་རྒྱ་གར་གྱི་ཡུལ་གྲུ་མང་བོར་ཕེབས་ཤིང་། མཐར་ལྷོ་
ཕྱོགས་ཀྱི་བྲམ་ཟེ་ཆེན་པོ་སློབ་དཔོན་དུ་བསྟེན་ནས་རྒྱ་གར་གྱི་སྐད་དང་ཡིག་རིགས་དུ་མ་ལ་མཁས་
པར་སྦྱངས། པཎྜི་ཏ་ལྷ་རིག་པའི་སེང་གེའི་མདུན་ནས་སྒྲ་པཱ་ནི་བ་དང་། ཀ་ལཱ་བ། ཙནྡྲ་བ་སོགས་
དང་། རྟོགས་སླ་བ་རྒྱལ་བོའི་ལུགས་ཀྱི་བསྟན་བཅོས། རྟོགས་དཀའ་བ་པཎྜི་ཏའི་ལུགས་ཀྱི་བསྟན་
བཅོས། སྤྱན་རས་གཟིགས་ཀྱི་མདོ་རྒྱུད་ཉེར་གཅིག་དང་བཅས་པ་ལ་སྦྱངས་པ་མཐའ་ཆོད་པ་
343



དཔྱད་རྩོམ་གཅེས་བཏུས།
གནང་བས་རྒྱ་གར་གྱི་མཁས་པ་བློ་གཟུ་བོར་གནས་པ་དག་ཀྱང་ངོ་མཚར་ཞིང་ཡིད་སྨོན་དང་བསྟོད་
བསྔགས་ཀྱི་མེ་ཏོག་བར་མེད་གཏོར། ཁོང་གིས་འདི་ལྟ་བུའི་དཀའ་སྤྱད་དང་བརྩོན་པ་དྲག་པོ་ཡུན་
རིང་གནང་སྟེ་མཐར་བོད་དུ་ཕྱིར་ལོག་ཁར་ཡང་རང་ཉིད་ཀྱིས་སྔར་བསླབས་ཟིན་པའི་རྒྱ་དཔེ་མང་བོ་
དང་། གཞན་མདོ་ཟ་མ་ཏོག་བཀོད་པ། འདུལ་བ་རིན་པོ་ཆེའི་ཏོག་དགེ་བ་བཅུའི་མདོ། སྤྱན་རས་
གཟིགས་ཀྱི་མདོ་རྒྱུད་ཉེར་གཅིག མདོ་སྡེ་དཀོན་མཆོག་སྤྲིན། དམ་ཆོས་པདྨ་དཀར་བོ། གཙུག་
ཏོར་དྲི་མེད་ཀྱི་གཟུངས་སོགས་རྒྱ་དཔེ་མང་བོ་བོད་ལ་གདན་དྲངས། ཐོན་མི་ཁོང་ཕྱིར་བོད་དུ་
ཕེབས་པ་ན་རྒྱལ་བོ་སྲོང་བཙན་མཆོག་ཀྱང་ཐུགས་རབ་ཏུ་དགྱེས་ཏེ་དགའ་སྟོན་རྒྱ་ཆེན་པོ་མཛད་
ཅིང་རྒྱལ་བོ་རང་ཉིད་ཀྱིས་ཀྱང་ཐོན་མི་སློབ་དཔོན་དུ་བསྟེན་པ་སོགས་གུས་བཀུར་བླ་མེད་གནང་
བས་བོད་ཀྱི་བློན་པོ་འགའ་རེ་ཕྲག་དོག་གིས་ཡིད་མ་དགའ་བར་ངན་སྨོད་མང་བོ་བྱས་པ་སློབ་དཔོན་
ཐོན་མིས་གསན་ཏེ། ཁོང་ཐུགས་སྐྱོ་ཞིང་མཆི་མ་འདོར་བཞིན་རྒྱུད་ཕྲག་དོག་གིས་བརླན་པའི་བློན་
ཚོགས་ཀྱི་གྲས་སུ། རང་ཉིད་ལམ་འཕྲང་གཅན་གཟན་གྱི་འཇིགས་པ་སོགས་ལ་མ་འཛེམ་པར་རྒྱལ་
བོའི་བཀའ་དང་བོད་འབངས་ཡོངས་ཀྱི་ཆེན་དུ་ལམ་བགྲོད་དཀའ་བའི་ལེ་དབར་འབུམ་ཕྲག་བརྒལ་
ཏེ་རྒྱ་གར་དུ་སོང་། གནས་དེར་ཚ་བ་སོགས་ཀྱི་སྡུག་བསྔལ་ཇི་འདྲ་ཆེ་ཡང་དཀའ་བ་སྤྱད་དེ་བྲམ་ཟེ་
ལི་བྱིན་སོགས་སློབ་དཔོན་དུ་བསྟེན་ནས་རྒྱ་གར་གྱི་ཡིག་རིགས་དུ་མ་དང་མདོ་རྒྱུད་བསྟན་བཅོས་
མང་བོར་བརྩོན་པ་དྲག་པོས་སྦྱངས་པ་གཤིས་ཕྱིན་པ་མཛད་ཅིང་ཕྱིར་བོད་དུ་ལོག་ནས་རང་གི་ཐུན་
མོང་མ་ཡིན་པའི་ཡི་གེ་གཏན་ལ་ཕབ་སྟེ་མཐའ་འཁོབ་བོད་ཀྱི་ཡུལ་འདིར་མུན་སེལ་གྱི་སྒྲོན་མེ་ཐོག་
མར་སྦྱར་ཡང་བོད་ཀྱི་བློན་པོ་འགའ་རེས་དགེ་མཚན་དང་བཀའ་དྲིན་གྱི་ཉི་འོད་མི་མཐོང་བའི་ཚུལ་
སོགས་དྲང་བོར་གསུངས་པས། བློན་པོ་ཚོའི་རྒྱུད་ཀྱི་ཕྲག་དོག་རང་ཤུགས་སུ་ཞི། དེ་ལྟར་སློབ་
དཔོན་ཐོན་མིས་བོད་རང་གི་སྐད་ཀྱི་གདངས་དང་ཐ་སྙད། ང་རོ་བརྗོད་སྟངས་སོགས་ལ་ཐུགས་
གཞིག་ཡང་ཡང་གནང་མཐར་བོད་ཡིག་འདི་ཉིད་གསར་བཟོ་གནང་བའི་དབུ་ཚུགས་ཤིང་རྒྱ་གར་གྱི་
དབྱངས་གསལ་གཉིས་ལས་བོད་ལ་མཁོ་བ་རྣམས་བླངས། མི་མཁོ་བ་རྣམས་དོར། མེད་པ་རྣམས་
གསར་དུ་བསྣན་ཏེ་གསལ་བྱེད་སུམ་བཅུ་དང་དབྱངས་བཞིའི་བདག་ཉིད་ཅན་གྱི་ཡི་གེ་འདི་ཉིད་
གསར་དུ་བཟོས་ཤིང་དེ་ལ་སྔོན་འཇུག་དང་། རྗེས་འཇུག ཡང་འཇུག མགོ་འདོགས་ཕོ་མོ་མ་ནིང་
344



གངས་ལྗོངས་ཤེས་རིག་ནོར་བུའི་སློབ་གླིང་།
སོགས་ཀྱི་རིག་པ་ངོ་མཚར་བ་ས་སྟེང་མཁས་དགུའི་བློ་ཡུལ་ལས་འགོངས་པ་འདི་ལྟ་བུ་གཏན་ལ་
ཕབ་སྟེ། རྒྱ་གར་ནག་དང་ཏ་ཟིག་སོགས་མཐའ་བཞིའི་རྒྱལ་ཁབ་དག་གིས་བོད་ལ་ཡི་གེ་མེད་ཅེས་
པའི་འཕྱ་སྨོད་ཀྱི་མུན་པ་སྟུག་པོ་དུས་དེ་ནས་བཟུང་སློབ་དཔོན་ཐོན་མིའི་རྣམ་དཔྱོད་དང་བློ་གྲོས་
ཀྱི་ཉི་ཟླའི་གཟི་བྱིན་དྲག་པོས་ལོ་རྒྱུས་ཀྱི་མཐའ་ལ་སྤྲུགས་སོ། །འདིར་འཕྲོས་དོན་གྱི་ཚུལ་དུ་སྐད་
ཆ་ཁ་ཤས་ཟུར་དུ་ཞུ་བར་འདོད་པ་ནི། དེང་དུས་ཀྱི་གསར་བུ་ན་གཞོན་མགོ་སྟོང་འགའ་རེས་སུམ་
རྟགས་དག་གསུམ་ལ་ཁ་སེལ་སྣ་སེལ་ཙམ་རེ་སྦྱངས་ཁུལ་བྱས་ཀྱང་སློབ་དཔོན་ཐོན་མིའི་འགྲན་ཟླ་
བྲལ་ཞིང་ཁྱད་འཕགས་ཀྱི་རིག་པའི་རྩལ་ལས་འཁྲུངས་པའི་བོད་ཡིག་གི་དགེ་མཚན་དང་ཁྱད་ཆོས་
ཏིལ་འབྲུ་ཙམ་ཡང་མ་མཐོང་བ་དང་། བོད་རང་གི་ཐུན་མོང་མ་ཡིན་པའི་འཚོ་བ་དང་ཆོས་ལུགས་ཀྱི་
ཐ་སྙད་བཅས་ལ་ཆ་རྒྱུས་ཅུང་ཙམ་ཡང་མེད་པར་ཁ་ནས་བོད་ཡིག་ལ་མིང་བརྡ་ཐ་སྙད་མང་བོ་མེད་
པས་བོད་ཡིག་གི་ལམ་ནས་རྩོམ་ཡིག་བྲིས་ཚེ་སྤྱི་ཚོགས་འཚོ་བ་ཞིབ་མཚོན་བྱེད་པའི་རྩོམ་ཡིག་
བཟང་བོ་ཞིག་འབྲི་མི་ཐུབ་ཟེར། གྲོགས་པོ་ཚོ་ཁྱེད་ཚོས་འདི་ལྟར་བཤད་པ་ནི་ཁ་ནོར་སོང་བ་ལོས་
ཡིན། ད་སྐབས་སྤྱིའི་དཔལ་འབྱོར་གོང་འཕེལ་དུ་སོང་བར་བརྟེན་བྱ་བ་དང་དངོས་པོ་གསར་བ་རྒྱ་
མཚོའི་རླབས་ལྟར་ཐོན་ཡང་བོད་རང་གིས་དེ་དང་བསྟུན་མིང་བརྡ་ཐ་སྙད་གསར་བཟོ་དང་ཁ་སྣོན་
བྱེད་མ་ཐུབ་པར་མི་རིགས་གཞན་གྱི་མིང་བརྡ་གཡར་བས་དེ་དག་མཚོན་པའི་རྩོམ་ཡིག་འབྲི་མི་
ཐུབ་ཅེས་ན་དོན་ལ་གནས་པ་ལས་སྤྱིར་བོད་ཡིག་གིས་སྤྱི་ཚོགས་འཚོ་བ་མཚོན་མི་ཐུབ་ཅེས་པའི་
སྨྱོ་གཏམ་འདི་འདྲ་ལབ་ན་གནའ་དེང་ཕྱི་ནང་གི་རིག་གཞུང་ཁོང་དུ་ཆུབ་པའི་མཁས་པ་རྣམས་ཕར་
ཟད་ཐ་ན་བླུན་པོ་བདག་ལྟ་བུས་ཐོས་ནའང་གད་མོ་དགུང་ལ་མཆེད་པ་རེ་མི་བྱེད་རང་དབང་མི་འདུག་
གོ། །འཛམ་གླིང་རྩོམ་རིགས་ཀྱི་པོ་ཏི་འབུམ་ཕྲག་མང་བོའི་ཁྲོད་ན་གཟི་འོད་ལམ་ལམ་དུ་འབར་བའི་
གེ་སར་རྣམ་ཐར་བརྩམས་སྒྲུང་རིང་མོ་གཅིག་པུའི་སྟེང་ནས་བལྟས་ཀྱང་དམ་པ་ལྷ་ཆོས་དང་འཇིག་
རྟེན་མི་ཆོས་གང་དང་ཡང་མ་འགལ་བར་སེམས་ཅན་ཡོངས་ལ་དྲང་བདེན་དང་ཞི་བདེ། གཞན་ཕན་
བསམ་པ་ཀུན་ལས་ལྷག་པའི་རང་ཅག་བོད་མི་རིགས་ཀྱི་སྤྱི་ཚོགས་འཚོ་བ་མཚོན་ཡོད་པ་ལས་མ་
བུའི་བར་ལ་ངོ་ཚ་མེད་པའི་ཕྱི་གླིང་བ་དང་ཁྱི་ཤ་ཟ་བའི་རྒྱ་ནག་པོའི་སྤྱི་ཚོགས་འཚོ་བ་མཚོན་ཡོད་
དམ། འདིའི་ཐད་ནས་མང་བོ་གླེང་ན་བདག་གི་རྩོམ་ཡིག་འདིའི་ཁ་བྱང་ལས་འགོངས་འགྲོ་བས་
325



དཔྱད་རྩོམ་གཅེས་བཏུས།
གཞན་དུ་འབྲི་འདུན་ཡོད་པས་འདི་ཙམ་གྱིས་འཐུས་པར་བྱས་སོ། །
གཉིས་པ། རྒྱལ་བོ་ལོ་པཎ་དག་གིས་བོད་ཡིག་ལ་བཀས་བཅད་མཛད་དེ་བོད་ཀྱི་ཆོས་
སྲིད་རིག་གཞུང་འཕེལ་རྒྱས་བྱུང་བའི་སྐོར།
གོང་དུ་བཤད་པ་ལྟར་སྲོང་བཙན་སྒམ་པོའི་སྐུ་དུས་སུ་བོད་ཡིག་གསར་བཟོ་མཛད་པ་མ་ཟད།
རྒྱ་གར་གྱི་སློབ་དཔོན་ཀུ་ས་ར་དང་བྲམ་ཟེ་ཤིང་ཀ་ར། སློབ་དཔོན་ལི་བྱིན། བལ་བོའི་སློབ་དཔོན་
ཤཱི་ལ་མཛྙཱ། ཁ་ཆེའི་སློབ་དཔོན་ཏ་ནི་ཏ་དང་ལྷ་ནུ་ཏ། རྒྱ་ནག་གི་སློབ་དཔོན་མ་ཧཱ་དེ་བ་སོགས་ལོ་
ཙཱ་མང་བོ་བོད་ལ་སྤྱན་དྲངས་ཏེ་སློབ་དཔོན་ཐོན་མི་སམ་བྷོ་ཊ་དང་ཁོང་གི་དངོས་སློབ་ལོ་ཙཱ་བ་དྷཱརྨ་
ཀོ་ཤ་ཨ་ལོ་ཀ་ཡེ་ཤེས་དཔལ་སོགས་ཀྱིས་ལོ་ཙཱ་མཛད་དེ་སངས་རྒྱས་ཕལ་བོ་ཆེ་དང་ལུང་སྡེ་བཞི།
ཟ་མ་ཏོག་བཀོད་པ། ཕྱག་སྟོང་སྤྱན་སྟོང་གི་གཟུངས། པདྨ་སྙིང་བོའི་མདོ། ཞལ་བཅུ་གཅིག་པའི་
མདོ། བཅུ་གཅིག་ཞལ་གྱི་གཟུངས། དོན་ཡོན་ཞགས་པ། དོན་ཞགས་ཕྱི་མ། པདྨ་མཆོག་དབང་
ཕྱུག་འཁོར་ལོ། ཆོ་ག་སྔགས་ཀྱི་རྒྱུད། ཡིད་བཞིན་ནོར་བུའི་གཟུངས། སྙིང་རྗེ་ཆེན་པོ་མི་བཤོལ་
བ། འོད་ཟེར་རྣམ་བཀོད། པདྨ་ཅོ་པན་གྱི་རྒྱུད། ཡི་གེ་དྲུག་པའི་མདོ། དམ་ཆོས་པད་དཀར།
པུནཱ་རི་ཀའི་མདོ། ཆུ་ཀླུང་སྣ་ཚོགས་པའི་མདོ། སྣང་བ་རོལ་བའི་མདོ། མཚན་བརྒྱ་རྩ་བརྒྱད་
པ། མཚན་ཡོངས་སུ་བསྟན་པའི་མདོ་བཅས་མདོ་རྒྱུད་ཉེར་གཅིག་སོགས་བོད་དུ་བསྒྱུར་ཅིང་རྒྱལ་
བོ་དང་ལོ་ཙཱ་བ་རྣམས་ཀྱིས་ཐུགས་གཞིགས་ལེགས་པར་གནང་སྟེ་རྒྱལ་བོས་བཀས་བཅད་པ་ནང་
བཞིན་གཅིག་གྱུར་ངང་སྐད་གསར་བཅད་ཀྱིས་གཏན་ལ་ཕབ་ཅིང་ལྷ་ཆོས་དགེ་བ་བཅུ། མི་ཆོས་
གཙང་མ་བཅུ་དྲུག་གི་ཁྲིམས་ཡིག་བཟོས་པས་རང་ཉིད་ཀྱི་མངའ་ཐང་སྲ་བརྟན་དང་ཡབ་རྒྱལ་བོའི་
བྱ་བཞག་རྒྱུད་འཛིན་གནང་སྟེ་མཐའ་བཞིའི་རྒྱལ་ཕྲན་དུ་མ་དབང་དུ་བསྡུས་ཏེ་བོད་གཅིག་གྱུར་
གྱི་བྱ་བཞག་ཆེན་པོར་རླབས་ཆེན་གྱི་ནུས་པ་ཐོན། གོང་དུ་བཤད་པ་འདི་ལ་ལོ་རྒྱུས་སྟེང་བཀས་
བཅད་དང་བོ་ཟེར།
དུས་རབས་དགུ་བའི་མགོར་མངའ་བདག་ཁྲི་རབ་བ་ཅན་གྱི་སྐུ་དུས་སུ་ལོ་ཙཱ་བ་དཀའ་བ་
346



གངས་ལྗོངས་ཤེས་རིག་ནོར་བུའི་སློབ་གླིང་།
དཔལ་བརྩེགས་དང་། ཅོག་རོ་ཀླུའི་རྒྱལ་མཚན། ཞང་ཡེ་ཤེས་སྡེ་སྟེ་དཀའ་ཅོག་ཞང་གསུམ་
སོགས་ཀྱིས་འཕགས་པ་ཕུང་བོ་གསུམ་པ་ཞེས་བྱ་བའི་མདོ་ཤོ་ལོ་ཀ་ལྔ་བརྒྱ་སུམ་ཅུ་བ། འཕགས་
པ་དེ་བཞིན་གཤེགས་པའི་སྙིང་བོ་ཞེས་བའི་མདོ། དཀོན་བརྩེགས་ལས་སྡོམ་གསུམ་བསྟན་པའི་
ལེའུ། འཕགས་པ་ཡངས་པའི་གྲོང་ཁྱེར་དུ་འཇུག་པའི་མདོ། །དགེ་སློང་ཕའི་ཁྲིམས་ཉིས་བརྒྱ་ལྔ་
བཅུ་རྩ་གསུམ་མདོར་བསྡུས་ནས་སྟོན་པ་ཕའི་སོ་ཐར་གྱི་མདོ་ཤོ་ལོ་ཀ་བདུན་བརྒྱ། དགེ་སློང་མའི་
ཁྲིམས་སུམ་བརྒྱ་དྲུག་ཅུ་རྩ་བཞི་བསྡུས་ནས་སྟོན་པ་མའི་སོ་ཐར་གྱི་མདོ་ཤོ་ལོ་ཀ་བརྒྱད་བརྒྱ་བམ་
པོ་གཉིས་སོགས་མདོ་རྒྱུད་ཀྱི་བསྟན་བཅོས་སྟོང་ཕྲག་དུ་མ་སྔར་མེད་པ་རྣམས་བསྒྱུར་བ་དང་ཡོད་པ་
དག་སྐད་གསར་བཅད་ཀྱིས་གཏན་ལ་ཕབ། འདི་ལ་ལོ་རྒྱུས་སྟེང་བཀས་བཅད་གཉིས་པ་ཟེར་ཞིང་
རྒྱལ་ཁྲིམས་ཆོས་བཞིན་སྐྱོང་། རྒྱ་ནག་ཐང་གི་ཡུལ་ཁམས་མང་བོ་བཟུང་བ་དང་རྒྱ་བོད་དུ་རྡོ་རིང་
བཙུགས་སོ། །དུས་རབས་བཅུ་བའི་དུས་མཇུག་ལྷ་བླ་མ་ཡེ་ཤེས་འོད་ཀྱི་སྐུ་དུས་བསྟན་པ་སྔ་དར་
གྱི་སྐབས་སུ་མངའ་རིས་ལོ་ཙཱ་བ་རིན་ཆེན་བཟང་བོ་སོགས་ལོ་ཙཱ་བ་བརྒྱ་དང་དྲུག་ཅུ་རེ་བདུན་ལྷག་
བྱོན་པ་དེ་དག་གིས་མདོ་སྡེ་མངོན་པར་འབྱུང་བ། འཕགས་པ་འཇམ་དཔལ་གྱི་མཚན་ཡང་དག་པར་
བརྗོད་པ། རྡོ་རྗེ་འཆང་ཆེན་པོའི་བསྟོད་པ་ཕྱག་ན་རྡོ་རྗེའི་མཛད་པ། དཔལ་དུས་ཀྱི་འཁོར་ལོའི་
འི་སྒྲུབ་
ཐབས་རྣལ་འབྱོར་རབ་གསལ་ཞེས་བྱ་བ་སོགས་བསྒྱུར་ཅིང་བཅོས་པ་མཐའ་ཡས་ཀྱང་དེ་ཚང་མ་
འདིར་བགྲང་བར་མི་ནུས་པས་མ་བྲིས་སོ། །འདི་ལ་བོད་ཀྱི་ལོ་རྒྱུས་སྟེང་བཀས་བཅད་གསུམ་པ་
ཟེར་ལ་བཀས་བཅད་ཇི་ལྟར་མཛད་ཚུལ་ནི་སྐྱོགས་སྟོན་རིན་ཆེན་བཀྲ་ཤིས་ཀྱི་བོད་ཀྱི་སྐད་ལས་བརྡ་
གསར་རྙིང་གི་བརྡའི་ཁྱད་པར་སྟོན་པ་ལེགས་པར་བཤད་པ་ལི་ཤིའི་གུར་ཁང་ན་རྒྱས་པར་གསལ།
སྔོན་གྱི་ལོ་ཙཱ་བ་དག་གིས་སྐུ་ཚེ་གང་བོར་བོད་ཀྱི་རིག་གཞུང་སྣ་ཇེ་ཚང་དང་ཕུན་སུམ་ཇེ་ཚོགས་སུ་
བཏང་བའི་རླབས་ཆེན་གྱི་མཛད་རྗེས་བློ་ལ་མི་ཤོང་བ་འདི་འདྲ་བཞག་པའི་ཁར། ཕྱིས་ཀྱི་མཁས་
པ་རིམ་བྱོན་ཚོས་དེ་དག་ལ་གཞི་བཅོལ་ཞིང་དེའི་སྟེང་བོད་རང་གི་མཁས་པ་ཚོའི་བློ་གྲོས་ཀྱི་རྩལ་
ལས་འཁྲུངས་པའི་ཐུན་མིན་གྱི་རིག་པས་ཡོངས་སུ་བརྒྱན་ཏེ་ངོ་བོ་དང་ཁྱད་པར་དབྱེ་བ་སོགས་མ་
འདྲེས་པའི་མདོ་སྔགས་རིག་གནས་ཀྱི་གཞུང་ལུགས་ཆེ་བ་ལྔ་དང་ཆུང་བ་ལྔ་སྟེ་རིག་པའི་གནས་
ཆེན་པོ་བཅུའི་བདག་ཉིད་ཞིག་གཏན་ལ་ཕབས། དེ་དག་གི་རྣམ་གྲངས་སོགས་ལས་ཟུར་ཙམ་ཞིག་
347



དཔྱད་རྩོམ་གཅེས་བཏུས།
འདིར་དྲངས་ན། དང་བོ་རིག་གནས་ཆེ་བ་ལྔའི་ཡ་གྱལ་སྒྲ་རིག་པ་ནི་སློབ་དཔོན་ཐོན་མི་སམ་བྷོ་ཊའི་
ཐོན་མིའི་མདོ་རྫིའི་སྒྲ་མདོ་ལ་སོགས་པ་བརྡ་སྤྲོད་པའི་བསྟན་བཅོས་བརྒྱད་མཛད་པར་བཤད་ཀྱང་
རྐྱེན་དབང་གིས་ད་ལྟ་སུམ་ཅུ་བ་དང་རྟགས་འཇུག་གཉིས་ལས་མ་ལྷག་པ་རེད། དེ་གཉིས་ལ་གཞི་
བཅོལ་ཏེ་ཕྱིས་ཀྱི་མཁས་པ་ཚོས་བརྡ་སྤྲོད་པའི་གཞུང་འགྲེལ་མང་བོ་མཛད་ཡོད་དེ། དཔེར་ན། ས་
པཎ་གྱི་སུམ་རྟགས་ཀྱི་དོན་འགྲེལ་བ་ཡི་གེའི་སྦྱོར་བ། ལོ་ཆེན་ནམ་བཟང་གི་སུམ་རྟགས་འགྲེལ་
བ་བསྟན་པའི་སྒྲོན་མེ། སྣར་ཐང་ལོ་ཙཱ་བ་སཾ་གྷ་ཤྲཱིའི་སུམ་རྟགས་མཆན་འགྲེལ། ཞྭ་ལུ་ལོ་ཆེན་གྱི་
སུམ་རྟགས་འགྲེལ་བ་རྣམ་པར་གསལ་བའི་ལེགས་བཤད། ལོ་ཆེན་བློ་ལྡན་ཤེས་རབ་ཀྱི་དག་ཡིག་
མདོར་བསྡུས། ཞྭ་ལུ་ལོ་ཙཱ་བ་ཆོས་སྐྱོང་བཟང་བོའི་དག་ཡིག་ཟ་མ་ཏོག དཔལ་ཁང་ལོ་ཙཱ་བའི་
དག་ཡིག་ངག་གི་སྒྲོན་མ་སོགས་མང་དུ་མཛད། ཚད་མ་རིག་པའི་སྐོར་ལ། སྨྲ་བའི་དབང་ཕྱུག་ཆ་
བ་ཆོས་ཀྱི་སེང་གེས་བོད་རང་གི་ཐུན་མོང་མ་ཡིན་པའི་ཚད་མ་རིག་པའི་ཤིང་རྟའི་སྲོལ་ཕྱེ་བ་ནས་
རིམ་པར་གཙང་ནག་པ་བརྩོན་འགྲུས་སེང་གེའི་ཚད་མ་རྣམ་ངེས་ཀྱི་ཊིག་ཆེན། ས་པཎ་གྱི་རིག་
གཏེར་རྩ་འགྲེལ། བུ་སྟོན་རིན་ཆེན་གྱི་ཚད་མ་ཚིག་དོན་རབ་གསལ། འུ་ཡུག་པ་རིན་ཆེན་སེང་
གེའི་རྣམ་འགྲེལ་རིག་མཛོད། རྗེ་ཙོང་ཁ་བའི་ཚད་མའི་ལམ་སྒྲིག མཁས་གྲུབ་ཐབས་ཅད་མཁྱེན་
པའི་ཊིག་ཆེན་རིགས་པའི་རྒྱ་མཚོ་སོགས་ཚད་མའི་སྐོར་མཐའ་ཡས་བ་མཛད། བཟོ་རིག་པའི་སྐོར་
ལ། སྨན་བླ་དོན་གྲུབ་དང་འཕྲེང་ཁ་བ་དཔལ་ལྡན་བློ་གྲོས་གཉིས་ཀྱི་ལྷ་སྐུའི་ཕྱག་མཚན་དང་།
སྲིད་ཀྱི་བཻཌཱུརྱ་གཡའ་སེལ། རོང་མཐའ་བློ་བཟང་དམ་ཆོས་རྒྱ་མཚོའི་བཟོ་རིག་པའི་རྣམ་བཤད།
དུང་དཀར་ཚང་གི་བོད་ཀྱི་སངས་རྒྱས་ཆོས་ལུགས་ཀྱི་མཛེས་རྩལ་བྱུང་རབས་སོགས་བཟོ་རིག་
པའི་སྐོར་གྱི་གསུང་མང་བོ་བཞུགས།
གསོ་བ་རིག་པའི་སྐོར་ལ། སྤྱིར་བོད་ལ་མིའི་ལུས་ཁམས་གསོ་ཐབས་ཀྱི་རིག་པ་ཡ་མཚན་
ནས་ཡོད་ཀྱང་གཞུང་ལུགས་ཀྱི་རྣམ་པ་ཅན་མེད་པས་གཡུ་ཐོག་གསར་རྙིང་དུ་གྲགས་པ་
བྱོན་ཏེ་རྒྱུད་བཞི་ཆ་ལག་དང་བཅས་པ་དར་སྤེལ་གནང་ཞིང་། རྒྱུད་འཛིན་གསོ་རིག་མཁས་པའང་
མང་དུ་བྱོན་པ་དང་ལྷག་པར་ཏུ་བྱང་བདག་རྣམ་རྒྱལ་གྲགས་བཟང་། ཟུར་མཁར་བ་མཉམ་ཉིད་རྡོ་
རྗེ། གོང་ས་ལྔ་བ་ཆེན་པོ། དར་མོ་སྨན་རམས་བློ་བཟང་ཆོས་གྲགས། སྡེ་སྲིད་སངས་རྒྱས་རྒྱ་
པ་སྔ་
མོ་
348



གངས་ལྗོངས་ཤེས་རིག་ནོར་བུའི་སློབ་གླིང་།
མཚོ་སོགས་གསོ་རིག་མཁས་པ་དུ་མས་རྒྱུད་ཀྱི་འགྲེལ་བ་དང་། མན་ངག་བཀའ་རྒྱ་མ། བེ་སྔོན།
མན་ངག་ལྷན་ཐབས། ཁོགས་དབུགས་སོགས་མཛད་དེ་བོད་ཀྱི་གསོ་བ་རིག་པ་ཆེས་ཆེར་དར་
བར་བྱས་སོ། །ནང་དོན་རིག་པའི་སྐོར་ལ། ལོ་པཎ་བཀའ་དྲིན་ཅན་དག་གི་བློ་གྲོས་ལ་བརྟེན་ཏེ་རྒྱ་
གཞུང་ནས་བསྒྱུར་བའི་བཀའ་བསྟན་གྱི་པོ་ཏི་བརྒྱ་ཕྲག་མང་བོ་བཞུགས་པ་རྣམས་ལ་ཁོངས་བཅོལ་
ཏེ་བོད་རང་གི་ས་དགེ་རྙིང་གསུམ་གྱི་མཁས་པས་བརྩམས་པའི་བཀའ་པོད་ལྔ་སོགས་ཟབ་རྒྱས་ཀྱི་
གཞུང་མཐའ་ཡས་པ་བཞུགས་སོ། །རིག་གནས་ཆུང་བ་ལྔའི་ཡ་གྱལ་གྱི་སྙན་ངག་རིག་པ་ལ། ལོ་
ཙཱ་བ་ཤོང་སྟོན་རྡོ་རྗེ་རྒྱལ་མཚན་གྱིས་རྒྱ་གར་གྱི་སྙན་གཞུང་མེ་ལོང་མ་བོད་དུ་བསྒྱུར་བར་བརྟེན།
སྡེ་བ་རིན་སྤུངས་པའི་སྙན་འགྲེལ་མི་འཇིགས་སེང་གེ་ང་རོ། ལྔ་བ་ཆེན་པོའི་དབྱངས་ཅན་དགྱེས་
གླུ། བོད་མཁས་པའི་པཎྜིའི་དགོངས་རྒྱན། ཁམས་སྤྲུལ་གྱི་དབྱངས་ཅན་ངག་གི་རོལ་མཚོ། ཀུན་
མཁྱེན་གྱི་དབྱངས་ཅན་དགྱེས་གླུའི་དོན་འགྲེལ་སོགས་སྙན་ངག་གི་གཞུང་དང་རྟོགས་བརྗོད་རྣམ་
ཐར་བཅས་ཤིན་ཏུ་མང་ངོ་། །མངོན་བརྗོད་གྱི་སྐོར་ལ། རྒྱ་གར་གྱི་མངོན་བརྗོད་བོད་འགྱུར་མ་འཆི་
མེད་མཛོད་དང་འདོད་འཇོ་བཅས་ལ་གཞི་བྱས་ཐོག་བོད་རང་གི་མཁས་པས་བརྩམས་པ། དཔེར་ན།
སི་ཏི་པཎ་ཆེན་གྱི་མངོན་བརྗོད་ཀྱི་བསྟན་བཅོས་ལེགས་བཤད་སྒོ་བརྒྱ་འབྱེད་པའི་ལྡེ་མིག རིན་
སྤུངས་པའི་མངོན་བརྗོད་མཁས་བའི་རྣ་རྒྱན། ངག་དབང་བསྟན་འཛིན་བཟང་བོའི་མངོན་བརྗོད་ཀྱི་
བསྟན་བཅོས་བསམ་འཕེལ་ནོར་བུ། དངུལ་ཆུ་དྷཱརྨ་བྷ་དྲའི་མངོན་བརྗོད་ཀྱི་བསྟན་བཅོས་ཆུ་ཐིགས་
སོགས་མངོན་བརྗོད་ཀྱི་གཞུང་མང་བོ་བཞུགས།
སྡེབ་སྦྱོར་གྱི་སྐོར་ལ། ལོ་ཙཱ་བ་བྱང་ཆུབ་རྩེ་མོས་བསྒྱུར་བའི་སྡེབ་སྦྱོར་རིན་ཆེན་འབྱུང་
གནས་སོགས་ལ་བརྟེན། བོད་རང་གི་མཁས་པས་མཛད་པའི་སྡེབ་སྦྱོར་ལ། ས་སྐྱ་པཎ་ཊི་ཏའི་སྡེབ་
སྦྱོར་མེ་ཏོག་ཆུན་པོ། ཀརྨ་མི་བསྐྱོད་རྡོ་རྗེའི་སྡེབ་སྦྱོར་རིན་འབྱུང་གི་རྣམ་འགྲེལ། ཀརྨ་ངག་དབང་
ཡོན་ཏན་རྒྱ་མཚོའི་སྡེབ་སྦྱོར་རིན་ཆེན་འབྱུང་གནས་ཀྱི་བསྡུས་འགྲེལ་ཀུན་ཕན་སྣང་བ་སོགས་མང་
དུ་མཆིས། ཟློས་གར་གྱི་སྐོར་ལ། སྔོན་ནས་བཟུང་བསྒྱུར་ཡོད་པའི་འཇིག་རྟེན་ཀུན་ཏུ་དགའ་བའི་
ཟློས་གར་དང་ཀླུ་ཀུན་ཏུ་དགའ་བའི་ཟློས་གར་སོགས་ཡོད་པའི་ཁར་བོད་རང་གི་མཁས་པ་ཚོས་
འདུལ་བ་ལུང་ན་བཞུགས་པའི་ནོར་བཟང་གི་སྐྱེས་རབས། མ་ཎི་བཀའ་འབུམ་ན་བཞུགས་པའི་སྤྱན་
349



དཔྱད་རྩོམ་གཅེས་བཏུས།
རས་གཟུགས་ཀྱི་སྐྱེས་རབས་བཅས་གཞི་བྱས། ཆོས་རྒྱལ་ནོར་བཟང་གི་ཟློས་གར། དྲི་མེད་ཀུན་
ལྡན་གྱི་ཟློས་གར། དོན་ཡོན་དོན་གྲུབ་ཀྱི་ཟློས་གར། མགྲིན་སྔོན་ཟླ་བའི་ཟློས་གར། སྲོང་བཙན་
སྒམ་པོ་དང་ཁྲི་སྲོང་ལྡེའུ་བཙན། གེ་སར་ནོར་བུ་དགྲ་འདུལ་གྱི་ཟློས་གར་སོགས་གཞུང་མང་དུ་
འདུག་གོ། །སྐར་རྩིས་ཀྱི་སྐོར་ལ། དཔལ་དུས་ཀྱི་འཁོར་ལོའི་འཇིག་རྟེན་ཁམས་ཀྱི་ལེའུ་དབང་
མདོར་བསྟན་དང་དུས་འཁོར་བསྡུས་རྒྱུད་སོགས་བོད་དུ་བསྒྱུར་བར་བརྟེན། བོད་རང་ས་ནས་ཀྱང་
ཀརྨ་རང་བྱུང་རྡོ་རྗེའི་སྐར་རྩིས་ཀུན་ལས་བཏུས་པ། བུ་སྟོན་ཐམས་ཅད་མཁྱེན་པའི་རྩིས་གཞུང་
མཁས་པ་དགའ་བྱེད། མཁས་གྲུབ་ཐམས་ཅད་མཁྱེན་པའི་ཊིཀ་ཆེན་དེ་ཉིད་སྣང་བ། ཕུག་པ་ལྷུན་
གྲུབ་རྒྱ་མཚོའི་རྩིས་གཞུང་པད་དཀར་ཞལ་ལུང་། མཁས་གྲུབ་ནོར་བཟང་རྒྱ་མཚོའི་པད་དཀར་
ཞལ་ལུང་ལྷན་ཐབས། སྡེ་སྲིད་སངས་རྒྱས་རྒྱ་མཚོའི་བེའུ་རྱ་དཀར་བོ་སོགས་རྩིས་གཞུང་མང་དུ་
བྱུང་ངོ་། །
ཞེས་འདི་ལྟ་བུའི་རང་རིགས་ཀྱི་ལོ་ཙཱ་བ་དང་ངེས་དོན་གྱི་མཁས་པ་གྲངས་ཀྱིས་མི་ཟིན་པ་
ཞིག་བྱོན་པ་དེ་ཚོར་འགྲན་ཟླ་མེད་པའི་སྙིང་སྟོབས་དང་བློ་གྲོས་ཀྱི་རྩལ་ལ་བརྟེན་ནས་རྒྱ་གཞུང་
སོགས་མང་བོ་བསྒྱུར་བ་དང་གསར་དུ་མཛད་པ་བཅས་མདོར་ན་བོད་རང་གི་ཐུན་མོང་མ་ཡིན་པའི་
རིག་པའི་གནས་བཅུ་ཞེས་འཛམ་གླིང་ཤེས་རིག་གི་ཁྲོད་ན་མངོན་པར་མཐོ་བའི་པོ་ཏི་སྟོང་ཕྲག་མང་
བོ་རི་བོའི་ལྟོས་དང་མཉམ་པར་བརྩིགས་ཡོད་པ་ལ་དེང་སྐབས་འཛམ་གླིང་གི་ཚན་རྩལ་རིག་གནས་
སྔོན་ཐོན་དུ་བགྲང་བཞིན་པའི་ནུབ་ཕྱོགས་རྒྱལ་ཁབ་ཨ་རི་དང་དབྱིན་ཇི་སོགས་སུ་ཤར་ཕྱོགས་བོད་
ཀྱི་རིག་གནས་ཞེས་ངོ་མཚར་ཞིང་བསྔགས་བརྗོད་གནང་སྟེ་དེ་ལ་སློབ་སྦྱོང་དང་ཞིབ་འཇུག་བྱེད་
པའི་ཚོགས་པ་སྡེ་ཁག་མང་བོ་འཛུགས་བཞིན་པ་ནི་སྔོན་གྱི་རྒྱལ་བོ་ལོ་པཎ་རྣམས་ཀྱི་སྙིང་སྟོབས་
དང་ལྷག་བསམ་གྱི་བཀའ་དྲིན་ཁོ་ན་ལས་གཞན་ཅི། ཡིན་ནའང་དེང་དུས་ཀྱི་གསར་བུ་མགོ་སྟོང་
བོད་ཀྱི་རིག་གཞུང་ལ་སྦྱངས་པ་ཆེར་མ་སོང་ཞིང་ལེགས་ཉེས་འབྱེད་པའི་བློ་མིག་ཀུན་ནས་ལྗོངས་
པ་འགས་བོད་ཀྱི་རིག་གནས་ནི་རྗེས་ལུས་ཡིན་པ་དང་དེ་ལ་རྙིང་ཞེན་ཆེ་བས་བོད་ཀྱི་སྤྱི་ཚོགས་
ཡར་རྒྱས་ལ་མི་ཕན་ཟེར་བ་ནི་ཅི་ཡང་མི་ཤེས་པ་བྱིས་པས་ལབ་བརྡོལ་འབྱིན་པ་ལྟ་བུའོ། །
འདུC



གངས་ལྗོངས་ཤེས་རིག་ནོར་བུའི་སློབ་གླིང་།
གསུམ་པ། ཕྱི་ནང་གི་རྐྱེན་ངན་མང་བོས་ད་ལྟ་བོད་ཀྱི་སྐད་དང་ཡི་གེ་ཉམས་རྒུད་དུ་
འགྲོ་བཞིན་པའི་སྐོར།
ལོ་ངོ་སྟོང་ཕྲག་དུ་མའི་ཡར་སྔོན་ནས་བཟུང་འུ་ཅག་གདོང་དམར་བོད་པ་ཚང་ས་སྒང་འདིའི་
ཐོག་ཏུ་མ་འཇིག་པར་ད་བར་དུ་གནས་ཐུབ་སོང་བ་ནི་སྔོན་བྱོན་མེས་པོ་ཚོའི་དཔའ་མཛངས་ཀྱི་སྙིང་
སྟོབས་དང་ཟླ་མེད་ཀྱི་བློ་གྲོས། རང་རིགས་ལ་བཅིངས་བའི་ལྷག་བསམ་བཅས་ཀྱིས་བསྐྲུན་པའི་
ཐུན་མིན་གྱི་སྐད་དང་ཡི་གེ་གཙོ་བོར་གྱུར་བའི་ཆོས་དང་རིག་གནས་ཀྱི་གཞུང་ལུགས་མཐའ་ཡས་
ཤིང་གཏིང་ཟབ་པ་མང་བོ་བཞུགས་པ་འདི་དག་གི་བཀའ་དྲིན་ཡིན་པ་ལས་གཞན་ཅི་ཡང་མིན། དེ་
ནས་ཕ་མེས་ཚོས་བསྐྲུན་པའི་སྐད་ཡིག་དང་གཞུང་ལུགས་མང་བོ་ད་ལྟའང་ཡོད་པས་ང་ཚོ་བློ་བདེ་
བག་ཕེབས་ངང་བསྡད་ན་ཆོག་གམ་ཞེ་ན། དེ་གཏན་ནས་མི་ཆོག་སྟེ། རྒྱུ་མཚན་ནི། གནའ་དེང་
ཁོར་ཡུག་གི་གནས་སྟངས་མི་འདྲ་བ་མ་ཟད་བོད་སྐད་ཡིག་གི་ངོ་བོར་གྱུར་བའི་བཅུ་ཕྲག་རིག་གནས་
ཀྱི་གཞུང་ལུགས་ཡོད་ཟེར་བའི་ཡོད་ཚུལ་སོགས་གཏན་ནས་མི་འདྲའོ། །གནའ་བོའི་ཕ་མེས་ཚོའི་
སྐབས་སུ་ཡོད་ཟེར་བ་ནི་ཁོང་ཚོ་དག་གི་ངོ་བོ་དང་དགེ་མཚན། རིན་ཐང་སོགས་ཤེས་པའི་སྒོ་ནས་
ལག་ལེན་དང་ཁྱབ་སྤེལ། རྒྱུད་འཛིན་ངང་གནས་ཡོད། འོན་ཀྱང་དེང་སྐབས་ཡོད་ཟེར་བ་ནི་བོད་
ཀྱི་དགོན་སྡེ་དང་སློབ་གྲྭ་འགའ་རེའི་ཆོས་ཁང་དང་དཔེ་མཛོད་ཁང་རེ་ན་ཞིང་འབྲོག་མང་ཚོགས་ཀྱི་
དད་ལྡན་མཇལ་རེ་སླེབས་ན་མཆོད་འབུལ་བྱེད་ས་ཞིག་དང་། རྒྱལ་ཁབ་ཕྱི་ནང་གི་འབྱོར་ལྡན་སྐུ་
མགྲོན་རེ་ཡོང་ན་ལྟ་སྐོར་བྱ་ཡུལ་ཞིག་ཏུ་གྱུར་ཡོད། མི་རིགས་ཤིག་གི་རྟགས་མཚན་མངོན་བྱེད་ཀྱི་
ཡི་གེ་དང་རིག་གཞུང་དེ་མི་གཞན་གྱི་ལྟ་སྐོར་བཤམས་སྟོན་ཁང་ཞིག་ཏུ་བསྐྱལ་ལ། དེའི་བདག་པོ་
བྱེད་མཁན་གྱི་མི་རིགས་དེ་ཅི་འདྲ་ཞིག་ཏུ་འགྱུར་འགྲོ་བ་ཤེས་ཚོད་རེད། དཔེར་ན་སྔོན་གྱི་མན་ཇུ་
མི་རིགས་ཀྱིས་རང་གི་ཆབ་སྲིད་དང་དཔལ་འབྱོར་གྱི་སྟོབས་ཤུགས་ལ་བརྟེན་ནས་རྒྱ་ནག་གི་ཡུལ་
ཁམས་ཡོངས་རྫོགས་ལ་དབང་བསྒྱུར་བ་ཡིན་མོད། འོན་ཀྱང་རང་གི་སྐད་ཡིག་ལ་མཐོང་ཆེན་དང་
བཀོལ་སྤྱོད་མ་བྱས་པར་རྒྱའི་སྐད་ཡིག་གཙོ་བོར་བཟུང་བའི་མཐར་རང་མན་ཇུའི་སྐད་ཡིག་ཉམས་
351



དཔྱད་རྩོམ་གཅེས་བཏུས།
པར་བརྟེན་མི་རིགས་ཀྱང་རྩ་བ་ནས་ཉམས་སོང་བ་དང་། ཝེས་པེའི་ཁུའི་སྐད་ཡིག་རྒྱུན་ཆད་པ་
ལ་བརྟེན་ནས་མ་རིགས་ཀྱང་རྩ་བ་ཉིད་ནས་ཉམས་སོང་བ་དེ་འདྲ་རེད། དེ་ནས་བསླབ་བྱ་འདི་དག་
གིས་ང་ཚོ་བོད་མི་རིགས་ཀྱང་ཉམས་ཟིན་པའི་མི་རིགས་དེ་དག་གི་རྗེས་སུ་ཆོད་པར་ལམ་ཐག་རིང་
བོ་མི་འདུག་པ་དེང་གི་གནས་ཚུལ་ལ་བལྟས་ན་ཤེས། གྲོང་ཁྱེར་ཆེ་ཁག་ན་ཡོད་པའི་བོད་རི་
ད་རིགས་
ལས་བྱེད་ཚོ་ཕར་ཟད། ཐ་ན་རང་སྐྱོང་རྫོང་དང་ཁུལ་ཞིང་བཅས་ན་ཡོད་པའི་བོད་རིགས་ལས་བྱེད་
སྒོ་སྲུང་ཡན་ཆད་ཚང་མས་རྒྱ་སྐད་ལས་བོད་སྐད་མི་བཤད་པ་དང་། བོད་ཡིག་འབྲི་བ་ལས་རྒྱ་ཡིག་
བྲིས་ན་རང་ལ་སྟབས་བདེ་བའི་སྣང་བ་ཞིག་ཤར་འདུག ཚོགས་འདུ་གང་ཞིག་གི་ཡིག་ཆ་ཚང་མ་
རྒྱ་ཡིག་ཁོ་ན་ཡིན་པར་མ་ཟད། དེ་ཁྱབ་བསྒྲགས་བྱེད་པའི་སྐབས་ཀྱང་རྒྱ་སྐད་ཀྱི་ལམ་ནས་བཤད་
པ་མ་གཏོགས་བོད་སྐད་ཀྱིས་མི་བཤད་ལ་བཤད་དགོས་པའི་བསམ་བློའང་མི་འདུག མང་ཚོགས་
ཀྱིས་ཡར་གོང་རིམ་ལ་རེ་འདོད་ཡི་གེ་ཞིག་ཕུལ་ཡང་བོད་ཡིག་གི་བྲིས་ཚེ་ཐེངས་བརྒྱར་ཕུལ་ཡང་
ཆུ་ནང་ལ་རྡོ་འཕང་བ་ལྟར་འབྲས་བུ་ཅི་ཡང་མེད། དེ་མིན་སྔོན་པཎ་ཆེན་སྐུ་ཕྲེང་བཅུ་བ་མཆོག་གི་
ཐུགས་དགོངས་འོག་བོད་ཁུལ་དུ་བོད་ཡིག་སློབ་གྲྭ་མང་བོ་ཞིག་བཙུགས་ཏེ་བོད་ཡིག་སློབ་སྦྱོང་
དང་དར་སྤེར་གྱི་ཐད་ནུས་པ་མི་དམན་པ་ཐོན་མྱོང་ཡང་། དེང་སྐབས་སློབ་གྲྭ་དེ་དག་གི་སློབ་གསོ་
དང་དགེ་རྒན་ཆེན་མོའི་མིང་བྱང་ཁུར་མཁན་ཡོད་པ་འགའ་རེས། བོད་སྐད་ཡིག་གཙོ་བོར་གྱུར་
བའི་རིག་གཞུང་སྣ་ཚོགས་ལས་གཞན། རྩིས་དངོས་རྫས་གསུམ་ཆབ་སྲིད་དཔལ་འབྱོར་སོགས་
ཀྱི་ཁྲིད་གཞི་ཆ་ཚང་མིན་པ་ལ་ཁ་གསབ་དང་གོང་འཕེལ་གཏོང་རྒྱུ་ཕར་ཟད། སྔར་ཅུང་ཙམ་རེ་ཡོད་
པ་དག་ཀྱང་རྩ་ནས་མེད་དུ་འཇུག་མ་ཐུབ་རུང་ཇེ་ཉུང་དུ་གཏོང་བའི་ཁར། དགེ་རྒན་གྱི་ཁྲོད་ནའང་
མི་རིགས་དང་རིག་གནས་ཀྱི་འདུ་ཤེས། ཕན་སེམས་སོགས་གང་ཡང་མེད་པར་དཔེ་ཁྲིད་ནི་ཟླ་
ཕོག་ལེན་ཐབས་ཙམ་དང་ཆུ་ཚོད་འགྲོ་ཐབས་ཙམ་དུ་འདུག་པ་མང་། དེའི་སྟབས་ཀྱིས་ལོ་ཆུང་སློབ་
མ་ཚོ་བོད་ཡིག་ཆེད་སྦྱོང་འཛིན་གྲྭར་ཞུགས་ཀྱང་། མཐར་ཕྱིན་འདི་སྐབས་བོད་ཡིག་དང་རྒྱ་ཡིག་
གང་ཡིན་ཡང་ལེགས་པོ་ཞིག་མི་ཤེས་པས་རྒྱུགས་སྤྲོད་སྐབས་ཡང་མི་འཕྲོད་པར་མཐར་སློབ་གྲྭ་
ནས་ཕྱིར་འབུད་བྱ་རྒྱུར་ཐུག་འདུག་གནས་ཚུལ་འདི་ལྟ་བུ་མང་བོ་བྱུང་རྐྱེན་མང་ཚོགས་ཁྲོད་དུའང་
བོད་ཡིག་བསླབ་ན་བྱ་བ་རེག་མི་ཐུབ་པས་དེ་བསླབས་ན་དགོས་པ་མི་འདུག བོད་ཡིག་སློབ་པ་
352



གངས་ལྗོངས་ཤེས་རིག་ནོར་བུའི་སློབ་གླིང་།
ལས་རྒྱ་ཡིག་བསླབས་ན་བཟང་སྙམ་པའི་ནོར་འཁྲུལ་གྱི་ལྟ་ཚུལ་འདི་འདྲ་མང་དུ་བྱུང་བས་ད་ལྟ་བོད་
རིགས་ས་ཁུལ་གྱི་སློབ་ཆུང་དང་སློབ་འབྲིང་ན་བོད་ཡིག་སློབ་མཁན་གྱི་སློབ་མ་ལོ་རེ་བཞིན་ཇེ་ཉུང་
དུ་འགྲོ་བ་ཚང་མས་མཁྱེན་གསལ་རེད། སློབ་གྲྭ་ཆུང་འབྲིང་ན་བོད་ཀྱི་སྐད་ཡིག་སློབ་མཁན་མེད་ན་
སློབ་གྲྭ་ཆེན་མོ་ནས་ཐོན་རྒྱུ་མེད་པ་བཤད་མ་དགོས་པ་རེད། དགེ་རྒན་ནི་མི་རིགས་དང་རྒྱལ་ཁབ་
ཀྱི་སྣེ་ཁྲིད་མཁན་ཡིན་ལ། ད་ལྟའི་སློབ་མ་ནི་མ་འོངས་པའི་དགེ་རྒན་དང་མི་རིགས་ཀྱི་རྐང་འཛིན་
པ་ཉག་གཅིག་ཡིན་པས་དེ་སྐྱེད་བསྲིང་ལེགས་པོ་ཞིག་བྱེད་མ་ཐུབ་ན་མ་འོངས་པའི་བོད་མི་རིགས་
ཀྱི་རྒྱུད་འཛིན་མཁན་སུས་བྱེད། རང་མི་རིགས་ཀྱི་སྐད་ཡིག་རིག་གནས་ནི་རང་གིས་ལག་ལེན་བྱ་
དགོས་པ་ལས་གཞན་སུ་ཞིག་གིས་བྱེད། སྤྱིར་མི་རིགས་ཤིག་མི་རིགས་གཞན་ཏུ་འགྱུར་དགོས་
ན་ངེས་པར་དུ་ཞི་དྲག་གཉིས་ཀྱི་ལམ་གང་རུང་ལས་མེད། ཞི་བ་ནི་རང་ཤུགས་ཀྱིས་ངོ་བོ་འགྱུར་
བ་ལ་ཟེར། དཔེར་ན་མི་རིགས་ཤིག་གིས་རང་གི་སྐད་ཡིག་གོས་གཤིས་སྤྱོད་སྟངས་སོགས་རྒྱུད་
འཛིན་མ་བྱས་པར་ཡོད་ཚད་གཞན་གྱི་སྐད་ཡིག་སོགས་སྤྱད་པས་མཐར་རང་མི་རིགས་ཀྱི་ཁྱད་
རྟགས་ཚང་མ་ཉམས་ཏེ་མི་རིགས་གཞན་ཞིག་ཏུ་འགྱུར་བ་ལ་ཟེར། དྲག་པོ་ནི་མི་རིགས་ཤིག་གིས་
མི་རིགས་གཞན་ཞིག་ལ་བཙན་དབང་གིས་མངའ་འོག་ཏུ་བཅུག་ཏེ། དེའི་སྐད་དང་ཡི་གེ་གོམས་
གཤིས་སྤྱོད་སྟངས་སོགས་མི་རིགས་དེའི་ཁྱད་རྟགས་ཀྱི་ཚབ་ཏུ་རང་གི་སྐད་དང་ཡི་གེ་སོགས་སྤྱོད་
དུ་བཅུག་ཏེ་མཐར་མི་རིགས་དེའི་ངོ་བོ་འགྱུར་བ་ལ་ཟེར། དེ་ན་ད་ལྟ་ང་ཚོ་བོད་མི་རིགས་ནི་གོང་གི་
ཞི་བའི་ལམ་ལ་འགྲོ་བཞིན་པའི་སྒང་ཡིན། དཔེར་ན། ལོ་ངོ་བཅུ་ལྷག་གི་རིང་འདིར་མཚོ་སྔོན་དང་།
ཡིན་ནན། ཀན་སུའུ་བཅས་ཀྱི་ས་ཁུལ་དུ་གནས་པའི་བོད་རིགས་གཙང་མ་ཡིན་པའི་ཞིང་དང་རུ་
སྡེ་མ་ཟད་རྫོང་ཡོངས་ཀྱི་བོད་མི་ཚང་མའི་གྲས་ན་བོད་ཡིག་ཤེས་མཁན་ཕར་ཟད། ཐ་ན་བོད་སྐད་
གཙང་མ་ཞིག་བཤད་མཁན་མེད་པའི་གནས་ཚུལ་ཡིད་སྐྱོ་བ་འདི་འདྲ་མང་བོ་ང་ཚོའི་མིག་ལམ་དུ་
བཤམས་ཡོད། ལོ་ངོ་བཅུ་ཕྲག་འགའི་ནང་བོད་མི་ཁྲི་ཕྲག་མང་བོ་འདི་ལྟར་མི་རིགས་གཞན་གྱི་ནང་
དུ་འདྲེས་སོ ང་ན་འདི་ལྟར་ལོ་ངོ་བརྒྱ་ལྷག་སོང་ཚེ་གོ་ལ་འདིའི་སྟེང་དུ་བོད་ཅེས་པའི་མིང་ཙམ་ཡང་
ལྷག་རྒྱུ་ཡིན་མིན་མི་ཤེས་པའི་ཚོད་དུ་འདུག་པས། ང་ཚོའི་ཕྱི་རབས་པའི་ན་གཞོན་ཚོས་བློ་བདེ་
བག་ཕེབས་ངང་འདུག་པའི་ཚོད་མ་ཡིན་པ་ཤེས་དགོས།
353



དཔྱད་རྩོམ་གཅེས་བཏུས།
བཞི་བ། བོད་ཀྱི་ཡི་གེ་ལ་དུས་རབས་དང་མཐུན་པའི་བཀས་བཅད་ཐེངས་བཞི་བ་བྱ་
དགོས་པའི་སྐོར།
བོད་ཀྱི་ཡི་གེ་འཕེལ་རིམ་གྱི་རྒྱུས་རིང་མོའི་ཁྲོད་དུ་སྔོན་བཀས་བཅད་རིམ་པ་གསུམ་མཛད་
མྱོང་
། བཀས་བཅད་ཅེས་པ་ནི་མཁས་པ་དང་ལོ་ཙཱ་བ་མང་བོས་སྐབས་དེའི་བོད་ཀྱི་སྤྱི་ཚོགས་ཁྲོད་
སྤྱོད་བཞིན་པའི་བརྡ་དང་ཐ་སྙད་མི་འདྲ་བ་དང་སྔོན་གྱི་གོ་དཀའ་བའི་བརྡ་རྙིང་། གཞན་གྱི་གཞུང་
སྣ་ཚོགས་ཇི་ལྟར་བསྒྱུར་བའི་རིམ་པ་སོགས་གཅིག་མཐུན་དུ་མ་སོང་བ་རྣམས་ལ་དཔྱད་པ་དང་
དག་སྒྲིག་ལེགས་པར་མཛད་པ་རྒྱལ་བོའི་བཀས་ཐག་གིས་བཅད་པ་ནང་བཞིན་གཅིག་གྱུར་གྱི་ལག་
ལེན་དུ་བསྟར་དགོས་པ་ཞིག་ལ་ཟེར། ཡི་གེ་ཡོད་པའི་མི་རིགས་གང་ཞིག་ཡིན་ཡང་སྤྱི་ཚོགས་
དེའི་འཕེལ་རྒྱས་དང་། མི་རིགས་རིག་གནས་ཤེས་ཡོན་སོགས་གོང་དུ་ཕྱིན་པ་དང་མཉམ་དུ་བྱ་
དངོས་སྣ་ཚོགས་ཀྱི་མིང་བརྡ་མི་འདྲ་མ་མང་བོ་གསར་དུ་བྱུང་བ་རྣམས་གཅིག་མཐུན་སྒོས་ཁ་སྣོད་
དང་ལེགས་བཅོས་བྱ་དགོས་པ་དང་གཅིག་མཚུངས་རེད། དཔེར་ན། རྒྱ་ནག་གོང་མ་ཆིན་ཧྲི་ཧོང་
གིས་ཀྲུང་གོ་གཅིག་གྱུར་བྱས་རྗེས་རྒྱལ་ཕྲན་སོ་སོས་སྤྱོད་པའི་རྒྱ་ཡིག་མི་འདྲ་བ་དང་། བདེ་སྤྱོད་
བྱེད་སྟངས་ཡང་སྟབས་བདེ་མིན་པ་རྣམས་བློན་ཆེན་མཁས་པ་ལི་སིའི་དགོངས་པ་ལྟར། ཀྲོན་ཡིག་
ཆུང་བ་ཞེས་པ་དེ་གཞིར་བཟུང་སྟེ་ས་ཁུལ་གཞན་དག་གི་ཡི་གེ་འབྲི་སྲོལ་མི་འདྲ་བ་ཚང་མ་དོར་བས།
རྒྱ་ཡིག་ཚད་ལྡན་དང་འཐུས་ཚང་གཏོང་བར་ཕན་ནུས་ཆེན་པོ་ཐོན། གཞན་སྤྱི་ལོ་༡༩༡༧་ལོའི་ཟླ་
བཅུ་བའི་གསར་བརྗེའི་རྗེས་སུ་སུའུ་ལེན་རྒྱལ་ཁབ་ཀྱི་གྲངས་ཉུང་མི་རིག་མང་བོས་ཡི་གེ་བཅོལ་
བསྒྱུར་བྱས་པ་དང་། སྤྱི་ལོ་༡༩༣༠ལོར་ཕྱི་སོག་གམ་མོང་གོལ་གྱིས་རྒྱལ་ཁབ་ལ་ཡི་གེ་ལ་བཅོས་
བསྒྱུར་བྱས་ཤིང་སྤྱི་ལོ་༡༩༥༤ལོར་ཁྲོ་ཞན་གྱིས་ཀྱང་ཡི་གེ་ལ་བཅོས་བསྒྱུར་བྱས་པ་རེད། གོང་
གི་རྒྱལ་ཁབ་འདི་ཚང་མས་རང་རང་གི་སྤྱི་ཚོགས་འཕེལ་རྒྱས་སུ་སོང་བའི་དགོས་མཁོ་དང་བསྟུན་
ནས་ཡི་གེ་ལ་བཅོས་བསྒྱུར་བྱས་པ་ཤ་སྟག་རེད། དེ་བཞིན་རང་ཅག་བོད་ལ་མཚོན་ནའང་མེས་
དབོན་རྣམ་གསུམ་གྱི་སྐུ་རིང་དང་རིམ་པར་བོད་ཀྱི་ཡི་གེ་བཀས་བཅད་དམ་ལེགས་བཅོས་ཐེངས་
354



གངས་ལྗོངས་ཤེས་རིག་ནོར་བུའི་སློབ་གླིང༌།
གསུམ་བྱས་པ་ཡོངས་གྲགས་སོ། །ད་སྔ་བོད་ཀྱི་ཡི་གེ་ལ་ལེགས་བཅོས་ཐེངས་གསུམ་བྱས་པ་དེ་
བོད་ཡིག་འཕེལ་རྒྱས་བྱུང་བའི་མཚོན་རྟགས་ཤིག་ཡིན། བཀས་བཅད་དམ་ལེགས་བཅོས་རིམ་པ་
དེ་གསུམ་གྱི་གཞི་འཛིན་ས་ནི་སློབ་དཔོན་ཐོན་མིའི་བརྡ་སྤྲོད་ཀྱི་གཞུང་ཡིན་ཞིང་། དེའི་དགོངས་
པ་ལས་མ་འགལ་བའི་སྟེང་ནས་མིང་བརྡ་ཐ་སྙད་གཅིག་གྱུར་བྱས་ཏེ་བོད་མདོ་དབུས་ཁམས་ནས་
ལག་ལེན་དུ་བསྟར་བ་ཡིན་པ་མ་གཏོགས། བརྡ་སྤྲོད་པའི་གཞུང་ལ་བཅོས་བསྒྱུར་བྱས་པ་ཞིག་མིན།
སྤྱིར་མི་རིགས་གང་དང་གང་གི་བརྡ་སྤྲོད་པའི་གཞུང་ཡིན་ན་བསྒྱུར་བཅོས་བྱེད་མི་ཆོག་པ་ཞིག་ཡིན་
ནམ་ཞེ་ན། དེ་མིན་ཏེ་མི་རིགས་དང་རྒྱལ་ཁབ་ལ་ལའི་བརྡ་སྤྲོད་ཀྱི་གཞུང་ཡིན་ནའང་ཅུང་ཆ་ཚང་
མིན་པ། གོ་རིམ་མེད་པ། དུས་རབས་དང་མཐུན་པར་མིང་བརྡ་གསར་བཟོ་བྱེད་མི་ཐུན་པ་སོགས་
སྐྱོན་མང་བོ་ཡོད་ན་དེ་ལ་ལེགས་བཅོས་བྱེད་ཆོགམི་རིགས་ལ་ལས་རྩ་བ་ནས་བསྒྱུར་བའི་ལོ་རྒྱུས་
ཀྱང་མང་བོ་ཡོད། འོན་ཀྱང་སློབ་དཔོན་ཐོན་མིའི་བློ་གྲོས་ལས་འཁྲུངས་པའི་བོད་ཀྱི་བརྡ་སྤྲོད་རིག་
པ་ལ་ལེགས་བཅོས་བྱེད་མི་དགོས་པར་མ་ཟད་བརྡ་ཐ་སྙད་མང་བོ་ཞིག་བཀོད་སྤྱོད་བྱེད་མ་ཐུབ་པར་
ལུས་ཡོད། ལྷག་པར་ཏུ་ཕོ་མོ་མ་ནིང་དང་འཕུལ་རྟེན་བརྩེགས་འདོགས་སོགས་མི་རིགས་གཞན་
དག་ལ་མེད་པའི་ཁྱད་ཆོས་དུ་མས་ཕྱུག་པའི་ཐ་སྙད་ཀྱི་རྣམ་བཞག་ཆ་ཚང་ཞིག་བཟོས་པའི་བཀའ་
དྲིན་གྱིས་འཛམ་གླིང་ཡིག་རིགས་ཁྲོད་ཀྱི་ཨང་གཉིས་པར་བགྲང་བའང་བརྡ་སྤྲོད་ཀྱི་རྣམ་བཞག་
་ཚང་བ་ཞིག་ཡོད་པའི་དགེ་མཚན་ཡིན་པ་མ་གཏོགས་མཐོ་སྒང་མི་རིགས་ཤིག་གི་ཡི་གེ་ཡིན་
པས་ག་ལ་ཡིན། དེང་སང་གི་མི་ལ་ལས་བོད་ཡིག་ལ་ཐ་སྙད་མང་བོ་མེད་པའི་འཚོ་བ་ཞིབ་མཚོན་
བྱེད་པའི་རྩོམ་ཡིག་བཟང་བོ་ཞིག་འབྲི་མི་ཐུབ་ཟེར་བ་ནི་ཁོ་ཚོས་བོད་ཀྱི་བརྡ་སྤྲོད་རིག་པའི་དགེ་
མཚན་མ་ཤེས་པའི་རང་རྟགས་ངོམ་པ་ཡིན་ལ། ཡང་ཕྱོགས་གཞན་ཞིག་ནས་སྐད་ཆ་འདིས་བསམ་
གཞིགས་ཀྱི་དྲི་བ་ཞིག་ཀྱང་བཏོན་འདུག་པ་མ་ཡིན་ནམ། ང་ཚོས་དུས་རབས་དང་མཐུན་པའི་མིང་
ཚིག་གསར་བ་སྔོག་འདོན་མི་བྱེད་པར་དུས་རབས་སྔོན་མ་དག་གི་མིང་བརྡ་གཅིག་པུས་མི་འདང་
བ་མེད་སྙམ་ཡོད་ནའང་། བྱ་བ་དང་དངོས་བོ་གསར་བ་བྱུང་ཡང་དེ་བཀོད་བྱེད་ཀྱི་མིང་བརྡ་གསར་
བ་མེད་པས་མི་འགའ་ཞིག་གིས་གོང་གི་བསམ་ཞིག་གི་དྲི་བ་དེ་འདྲ་བཏོན་པ་རེད། དེང་སྐབས་
འདིར་གཞུང་སྒེར་གང་རུང་ན་ཡིག་བསྒྱུར་གྱི་བྱ་བ་སྒྲུབ་པའི་ལོ་ཙཱ་བ་མང་བོས་ཚན་རིག་ལག་རྩལ་
355



དཔྱད་རྩོམ་གཅེས་བཏུས།
སོགས་དེང་རབས་རིག་གནས་གསར་བའི་སྐོར་ནས་མང་བོ་ཞིག་བསྒྱུར་ཞིན་ཡོད་མོད་ཀྱང་། དེ་
དག་སྐོར་གྱི་ཐ་སྙད་གཅིག་གྱུར་མེད་སྟབས། སྒྱུར་མཁན་ཚོས་ཡང་རང་རང་གིས་བསམ་ཚུལ་
ལྟར་ཐད་བསྒྱུར་དང་དོན་བསྒྱུར། སྒྲ་བསྒྱུར་བྱས་པས་བོད་རང་གི་བརྡ་སྤྲོད་པའི་གཞུང་ནས་བསྟན་
པའི་བྱ་བྱེད་ལས་གསུམ་དང་བདག་གཞན་དུས་གསུམ་སོགས་ཀྱི་སྦྱོར་སྟངས་རྩ་བ་ནས་དཀྲིགས་
བཞིན་ཡོད། ཡང་མདོ་དབུས་ཁམས་གསུམ་གྱི་ན་གཞོན་ཚོས་བརྩམས་པའི་ཆེད་རྩོམ་དེབ་དང་
ས་ཁུལ་སོ་སོ་ནས་ཐོན་པའི་དུས་དེབ་ཚགས་པར་མང་བོའི་སྟེང་བཀོད་པའི་རྩོམ་ཡིག་གི་མགོ་ནས་
ཐིག་ཕྲེང་གཅིག་གཉིས་ཤིག་ཀློག་པ་ཙམ་གྱིས་རྩོམ་པ་བོ་ཁོ་རང་ཉིད་མདོ་དབུས་གང་གི་མི་ཞིག་
ཡིན་པ་ཤེས་ཐུབ། གནའ་དེང་བོད་ཀྱི་བརྡ་སྤྲོད་སྨྲ་བ་དང་མཁས་དབང་ཚང་མས་སྟོད་དབུས་གཙང་
ནས་སྨད་ཨ་མདོའི་བར་ཡིག་ཐོག་ནས་གཅི ག་གྱུར་ཡིན་ཞེས་མང་བོ་གསུང་འདུག་ཀྱང་ད་ལྟ་དོན་
དངོས་སུ་དེ་འདྲ་ཞིག་ཨེ་རེད། བོད་ཡིག་གི་ཆུ་ཚད་ཅུང་མཐོན་པོ་ཞིག་མིན་ཚེ། ཨ་མདོ་བས་བྲིས་
པ་ལྷ་ས་བས་མི་གོ། ལྷ་ས་བས་བྲིས་པ་ཨ་མདོ་བས་མི་གོ་བའི་ཚོད་དུ་འདུག་པས། འདི་ལྟར་ལོ་
འགའ་འགོར་རྗེས་ལྷ་སའི་བརྡ་སྤྲོད་རིག་པ་དང་ཨ་མདོ་བའི་བརྡ་སྤྲོད་རིག་པ་རེ་རྩོམ་མི་དགོས་པའི་
ངེས་པ་མེད། དེ་འདྲའི་ཡ་ང་བའི་དུས་ཤིག་ལ་མ་སླེབས་གོང་ནས་གོ་སྐབས་དམ་འཛིན་བྱས་ཏེ་སྐད་
ཡིག་ཁ་འཐོར་གྱི་ཉེན་ཁ་འདི་བཟློག་པའི་ཐབས་ལ་འབད་རྒྱུ་གལ། འོ་ན་ཅི་ལྟར་བྱ་དགོས་ཞེ་ན་དེ་
ན་སྔོན་གྱི་རྒྱལ་བོ་དང་ལོ་པཎ་རྣམས་ཀྱིས་དུས་རབས་ཀྱི་འགྱུར་ལྡོག་དང་ཤེས་རིག་གི་འཕེལ་ཚད་
གཞིགས་ནས་བོད་ཀྱི་ཡི་གེ་ལ་བཀས་བཅད་རིམ་པ་ཁག་མཛད་དེ་བོད་ཀྱི་ཆབ་སྲིད་དཔལ་འབྱོར་
རིག་གཞུང་བཅས་ཀྱི་སྟོབས་ཤུགས་ཀུན་ལས་འཕགས་མྱོང་བའི་ལོ་རྒྱུས་ཀྱི་ཉམས་མྱོང་ལ་བལྟས་
ནས་ཡང་བསྐྱར་བོད་ཀྱི་ཡི་གེ་ལ་བཀས་བཅད་ཐེངས་ཤིག་བྱ་རྒྱུ་ཁོ་ན་ལས་གཞན་མེད། སྤྱིར་མི་
རིགས་ཤིག་གི་ཡི་གེ་དང་རིག་གཞུང་ལ་བཀས་བཅད་དམ་ལེགས་བཅོས་བྱ་དགོས་ཟེར་བ་ནི་དུས་
ཡུན་ཐུང་ཐུང་དང་འབད་པ་ཆུང་ངུ་ཞིག་གིས་འགྲུབ་རྒྱུའི་ལས་དོན་ཞིག་ག་ལ་ཡིན། འཛམ་གླིང་
སྐད་བརྡ་རིག་པ་བ་དུ་མས་ཡི་གེ་དར་བའི་ལོ་རྒྱུས་ཅི་ཙམ་རིང་བ་དང་། རིག་གཞུང་དང་ལོ་རྒྱུས་
ཀྱི་དེབ་ཐེར་ཅི་ཙམ་མང་ན་དེ་ཙམ་དུ་ཡི་གེ་ལ་ལེགས་བཅོས་བྱེད་དཀའ་ཞེས་གསུངས་ཡོད། ཡིན་
ནའང་ངེས་པར་སྒྲུབ་དགོས་པའི་དོན་དེ། དཀའ་སླ་ཅི་ཞིག་ཡིན་ཡང་མི་སྒྲུབ་པར་འཇོག་མི་རུང་།
356



གངས་ལྗོངས་ཤེས་རིག་ནོར་བུའི་སློབ་གླིང་།
ངས་བསམ་ན་གལ་ཏེ་ང་ཚོའི་མི་རིགས་འདི་ལ་ཕྱི་ནང་གི་རྐྱེན་ངན་མང་བོས་ལོ་རྒྱུས་ཀྱི་དར་རྒུད་
འདི་འདྲ་ཞིག་བྱུང་མྱོང་མེད་ཚེ་བོད་ཡིག་ལ་བཀས་བཅད་ཐེངས་བཞི་བ་ཞིག་བྱས་ཡོད་པ་ཐག་གིས་
བཅད་ཆོགདེའི་ཕྱིར་བོད་ཀྱི་ཡི་གེ་ལ་ཡང་བསྐྱར་བརྡ་སྤྲོད་པའི་གཞུང་དང་མ་འགལ་བར་བཀས་
བཅད་ཐེངས་ཤིག་བྱ་རྒྱུ་ནི་ཕྱི་རབས་བོད་ཀྱི་ཤེས་ལྡན་མི་སྣ་ཡོངས་ཀྱིས་དུས་འགྱངས་སུ་གཏོང་མི་
རུང་བའི་ལས་དོན་གལ་ཆེན་ཞིག་གོ། །
ལྔ་བ། མདོ་དབུས་ཁམས་གསུམ་གྱི་སྤྱི་སྐད་གཏན་འབེབས་བྱ་དགོས་པའི་སྐོར།
བདག་གི་གོང་དུ་ཞུས་ཟིན་པ་ལྟར་སློབ་དཔོན་ཐོན་མིས་བོད་ཡིག་གསར་བཟོ་མཛད་པ་དང་
རྒྱལ་བོད་ལོ་པཎ་དག་གིས་དེ་ལ་བཀས་བཅད་རིམ་པར་གནང་བས་མདོ་དབུས་ཁམས་གསུམ་ཀྱི་
ཆོས་སྲིད་དཔལ་འབྱོར་གོང་འཕེལ་དུ་འགྲོ་བར་སྐུལ་འདེད་དང་རམ་འདེགས་ཀྱི་ནུས་པ་ཆེན་པོ་ཐོན་
ཡོད། འུ་དུམ་བཙན་གྱི་རྗེས་སུ་བོད་ཁམས་སིལ་བུར་འཐོར་ཞིང་། ས་ཆ་རེ་དཔོན་པོ་རེས་བཅད་
བཟུང་བྱས་ཏེ་ས་ཆ་རེ་ལ་དཔོན་པོ་རེ། སྡེ་བ་རེ་ལ་སྐད་རིགས་རེ། ཟེར་བའི་དཔེ་ལྟར་མང་ཚོགས་
ཀྱི་ཁ་སྐད་གཅིག་གྱུར་ལས་རིམ་གྱིས་བར་ཐག་ཇེ་རིང་དུ་སོང་སྟེ་ཆེ་ས་ནས་མདོ་དབུས་ཁམས་
གསུམ་དང་ཆུང་ས་ནས་རྒྱལ་རོང་དང་དྭགས་ཀོང་། ཐེ་བོ། འབྲུག་ཆུ། རེབ་གོང་སེང་གེའི་གཤོང་
སོགས་ཀྱི་ཁ་སྐད་འགྱུར་ཏེ་བོད་ཡོངས་ཕར་ཟད། ཁུལ་གཅིག་གི་ནང་ཕན་ཚུན་ལའང་བརྡ་མི་འཕྲོད།
འདི་ལྟར་ལོ་འགའ་སོང་ཚེ་ཆོལ་གསུམ་བོད་ཀྱི་ནང་ཕན་ཚུན་གྱི་བསམ་བློ་བརྗེ་རེས་བྱེད་མི་ཐུབ་
པར་སྤྱི་ཚོགས་འཕེལ་རྒྱས་དང་སྐད་ཡིག་གཅིག་གྱུར་འགྲོ་བར་འགོག་རྐྱེན་ཐེབས་པ་རེད། རང་
རྒྱལ་གསར་བརྗེ་བ་ཀྲུའུ་ཨུ་ལེན་གྱིས། རང་རྒྱལ་གྱི་རྒྱ་མི་རིགས་ཀྱི་སྐད་ཆར་ད་དུང་འགལ་བ་
ཚབས་ཆེ་བ་ཞིག་གནས་པ་ལས་གཙོ་བོ་ནི། སྒྲའི་ཕྱོགས་ཀྱི་གནད་དོན་དེ་རེད། གལ་ཏེ་ས་ཆ་སོ་
སོའི་མི་རྣམས་ཀྱིས་རང་རང་གི་ཡུལ་སྐད་བཤད་ཚེ། རྟག་ཏུ་གོ་བརྡ་འཕྲོད་དཀའ་བར་ཡོང་བ་དང་།
མཐའ་ན་ཞིང་ཆེན་གཅིག་གི་ནང་དུའང་གོ་བརྡ་འཕྲོད་མི་ཐུབ་པ་འབྱུང་། ཡུལ་སྐད་བར་གྱི་འགལ་
བ་འདིས་རང་རྒྱལ་མི་མདངས་ཀྱི་ཆབ་སྲིད་དང་དཔལ་འབྱོར། རིག་གནས་འཚོ་བ་བཅས་ལ་དགེ་
357



དཔྱད་རྩོམ་གཅེས་བཏུས།
མཚན་མེད་པའི་འགལ་རྐྱེན་བཟོ་བཞིན་ཡོད། ཅེས་གསུངས། མི་རིགས་འབྲེལ་འདྲིས་བྱེད་པའི་ཡོ་
བྱད་གཙོ་བོ་སྐད་ཆ་ཁ་ཁར་གྱེས་པས་མི་རིགས་དེའི་སྲིད་འབྱོར་རིག་གསུམ་ལ་ཤུགས་རྐྱེན་ཐེབས་
པར་མ་ཟད་མི་རིགས་ཀྱང་ཁ་འཐོར་དུ་འགྲོ་རྒྱུ་ལས་མེད། དཔེར་ན། དུས་རབས་བཅུ་གཉིས་པའི་
ནང་སོག་པོའི་ཚོ་བ་སོ་སོའི་སྐད་རིགས་གཅིག་གྱུར་ཡིན་མོད། རྗེས་ནས་ཇིང་གིར་རྒྱལ་བོས་
རྒྱལ་ཁབ་མང་བོ་དབང་དུ་བསྡུས་ཏེ་སོག་པོའི་མི་མང་བོའང་དམག་དཔུང་དང་ལྷན་དུ་ས་ཆ་སོ་སོར་
སོང་ནས་གཞིས་ཆགས། རྗེས་ནས་སོག་པོའི་རྒྱལ་རབས་རྩ་ཐོར་དུ་སོང་ཞིང་སོག་པོའི་སྐད་ཡིག་
དང་སྲིད་འབྱོར་སོགས་ཀྱི་ཐད་ལ་གཅིག་གྱུར་གྱི་བཀོད་འདོམས་བྱེད་མ་ཐུབ་པས། སྔོན་གྱི་མ་
གཞིའི་སོག་པོའི་གཅིག་གྱུར་གྱི་སྐད་དེ་རང་ཤུགས་ཀྱིས་སྐད་རིགས་དུ་མར་གྱུར་ཏེ་དེང་སྐབས་རང་
རྒྱལ་གྱི་སོག་སྐད་དང་། མོང་གོལ་མི་དམངས་སྤྱི་མཐུན་རྒྱལ་ཁབ་ཀྱི་སྐད། ཨ་ཧྥུ་ཧན་གྱི་མངའ་
ཁོངས་སུ་ཡོད་པའི་མོང་གོ་ལའི་སྐད། ཨུ་རུ་སུའི་མངའ་ཁོངས་སུ་ཡོད་པའི་ཕུ་ལུ་ཡ་ཐེའི་སྐད་
སོགས་ཚང་མ་མ་གཞི་སོག་སྐད་ཡིན་མོད། གཞན་གྱི་སྐད་རིགས་ཀྱི་དབང་བསྒྱུར་དང་སྤྱི་ཚོགས་
འཕེལ་རྒྱས་བཅས་རྣམ་པ་མི་འདྲ་བ་མང་བོའི་འོག་དེང་སང་སོག་སྐད་སྟེང་ནས་དེ་ཕན་ཚུན་གོ་བརྡ་
འཕྲོད་རྒྱུ་ཕར་ཟད་འཚོ་བའི་གོམས་སྲོལ་དང་སྤྱོད་སྟངས་སོགས་ཀྱང་ཐ་དད་དུ་གྱུར་ཡོད་པ་འདི་འདྲ་
རེད། འཛམ་གླིང་སྟེང་གི་མི་རིགས་གང་ཞིག་ཡིན་ཡང་རང་རང་གི་ཕ་སྐད་ནི་མི་རིགས་རང་ཉིད་
ཀྱི་བསམ་བློ་དང་། རིག་གནས་མཐུན་སྒྲིལ་སོགས་སྟོབས་ཤུགས་གཅིག་ཏུ་སྦྲེལ་བྱེད་ཀྱི་ར་བ་ལྟ་
བུ་ཡིན། དེ་ཉམས་ཚེ་རིམ་བཞིན་མི་རིགས་ཀྱང་རྒྱ་མཚོའི་ནང་དུ་ཁ་བ་བབས་པ་ལྟར་མི་རིགས་
གཞན་གྱི་ནང་དུ་འཐིམས་འགྲོ་བ་འཛམ་གླིང་མི་རིགས་ཁག་གི་སྔར་སོང་གི་ལོ་རྒྱུས་དང་ད་ལྟའི་
གནས་ཚུལ་ལ་བལྟས་ན་ཤེས་ཐུབ། བཅིངས་གྲོལ་བྱས་ཚུན་གྱི་ལོ་འདི་འགའི་ནང་གངས་ཅན་པའི་
ཕ་སྐད་གཙང་མ་འདི་ཉིད་ཁ་འཐོར་དང་བསྲེ་སླད་ཅན་དུ་འགྱུར་བཞིན་པའི་ཉེན་ཚབས་ཆེ་བའི་གནད་
དོན་འདི་སེལ་དགོས་ན་ངེས་པར་དུ་བོད་ལ་སྤྱི་སྐད་ཅིག་གཏན་ལ་དབབ་དགོས། ཇི་ལྟར་སྤྱི་སྐད་
གཏན་ལ་དབབ་ཚུལ་གྱི་སྐོར་ལ་ཉེ་སྔོན་བོད་ཀྱི་མཁས་པ་སེར་སྐྱ་མི་ཉུང་བ་ཞིག་གིས་དེའི་ཐད་རྩོམ་
ཡིག་མང་བོ་ཞིག་བྲིས་འདུག་ཀྱང་འགའ་རེས་མ་གཏོགས་ཕལ་ཆེ་བ་མདོ་དབུས་ཁམས་གསུམ་
དང་རོང་འབྲོག་གི་ཕྱོགས་ཞེན་གྱི་དབང་དུ་སོང་འདུག་པ་ཤ་སྟག་སྟེ། མཁས་དབང་དུང་དཀར་ཚང་
358



གངས་ལྗོངས་ཤེས་རིག་ནོར་བུའི་སློབ་གླིང་།
གིས། ས་གནས་ཁག་གཅིག་གིས་ཡུལ་སྐད་དེ་གཞི་འཛིན་སའི་རྨང་གཞི་ཡུལ་སྐད་བྱས་ཏེ། ཡི་
གེའི་འབྲི་སྟངས་དང་དག་ཆ་རྣམས་ཡུལ་གཅིག་པོ་རང་བཞིན་བཟུང་ནས་འབྲི་དགོས་པའི་ཨུ་ཚུགས་
བྱས་པ་ནི་གཅིག་གྱུར་ཡིན་པའི་མི་རིགས་དེའི་སྐད་རྣམས་སྔར་ལས་ལྷག་པར་ཁ་བྲལ་ཆེ་རུ་འགྲོ་བ་
མ་གཏོགས་གཞན་འབྲས་བུ་བཟང་བོ་གང་ཡང་ཡོང་གི་མ་རེད། ཅེས་གསུངས་པ་བཞིན་ལ་ལས་
ལྷ་སའི་སྐད་ཁོ་ན་བོད་ཀྱི་སྤྱི་སྐད་དུ་འོས་ཚུལ་སྨྲ་བ་དང་ཡང་ལ་ལས་ཨ་མདོའི་སྐད་ཁོ་ན་བོད་ཀྱི་
སྤྱི་སྐད་འོས་ཚུལ་སྨྲ་བ་སོགས་ནི་བརྟག་དཔྱད་ཞིབ་འཇུག་མ་བྱས་པར་གང་འདོད་དུ་སྨྲ་བའི་ལབ་
བརྡོལ་ཁོ་ནའོ། །བོད་ཀྱི་སྤྱི་སྐད་གཏན་ལ་འབེབ་རྒྱུ་ནི་བོད་མི་ས་ཡ་དུ་མའི་མདུན་ལམ་དང་འབྲེལ་
བ་ཡོད་པས་འདི་ལས་ལྷག་པའི་དོན་ཆེན་ཞིག་གང་ན་ཡོད། དེ་མི་རེ་གཉིས་ཤིག་གིས་རང་ལ་བག་
ཆགས་ཟབ་པའི་སྐད་དེ་མཆོག་ཏུ་འཛིན་པ་དང་དེ་ལས་གཞན་དམན་པར་བཟུང་ན་ག་ལ་འགྲིག མི་
རིགས་ཤིག་གི་སྤྱིའི་སྐད་ཡིག་དང་མཐུན་སྒྲིལ་ལ་བསམ་མཁན་ཞིག་ཡིན་ན་ངེས་པར་དུ་མིག་རྒྱང་
རིང་ཞིང་མཐོང་རྒྱ་ཡངས་པ་ཞིག་ཡིན་དགོས། སྤྱི་སྐད་དུ་འཇོག་འོས་མིན་ནི་སྐད་དེ་བོད་ཀྱི་བརྡ་
སྤྲོད་པའི་གཞུང་དང་མཐུན་མིན། སྒྲ་གདངས་དག་པར་ཀློག་ཐུབ་མིན། སྔོན་གྱི་བཀས་བཅད་དང་
ཐག་ཉེ་མིན། དེ་བཤད་པའི་མིའི་མང་ཉུང་སོགས་ཕྱོགས་མང་བོ་ཞིག་ནས་ཞིབ་འཇུག་དང་བརྟག་
དཔྱད། བགྲོ་གླེང་ཡང་ཡང་གནང་མཐར་གཅིག་མཐུན་གྱིས་ཐག་གིས་བཅད་རྗེས་ཚང་མས་སློབ་
སྦྱོང་དང་ལག་ལེན་བྱེད་རྒྱུ་མ་གཏོགས་ཕྱོགས་ཞེན་དང་མཁྲེགས་འཛིན་བྱས་ན་ང་ཚོས་ནམ་ཡིན་
ཡང་མི་རིགས་དེའི་སྤྱི་སྐད་གཏན་ལ་འབེབ་དཀའ། ས་རྒྱ་ཆེ་ཞིང་མི་གྲངས་མང་བའི་རྒྱལ་ཁབ་
ཚང་མར་གནའ་སྔ་མོ་ཞིག་ནས་ཐུན་མོང་གི་སྤྱི་སྐད་ཅིག་མེད་མོད། རིམ་གྱིས་ཅུང་ལེགས་པའི་
ཡུལ་སྐད་རེ་གཞིར་བཟུང་ནས་རིམ་གྱིས་འདོར་ལེན་འཕྲི་སྣོན་གང་ལེགས་བྱས་མཐར་ཐུན་མོང་གི་
སྤྱི་སྐད་བྱུང་བ་རེད། དཔེར་ན། དབྱིན་ཇི་སྐད་ནི་ཐོག་མར་དབྱིན་ཇིའི་ལོན་ཏུན་ཡུལ་སྐད་ཀྱི་རྨང་
གཞིའི་སྟོང་ཆ་ཇེ་ཚང་ཇེ་ལེགས་སུ་བཏང་བས་དེང་སྐབས་འཛམ་གླིང་གི་ཆེས་དར་ཁྱབ་ཆེ་བའི་སྐད་
ཅིག་ཏུ་གྱུར་ཡོད། དེ་བཞིན་ཨུ་རུ་སུའི་སྐད་ཀྱང་སྔོན་གྱི་ཨུ་རུ་སུའི་མོ་སུ་ཁོའི་ཡུལ་སྐད་དེ་རྒྱལ་
ཁབ་ཀྱི་མི་ཚང་མས་བཀོལ་སྤྱོད་བྱས་པར་བརྟེན་ཨུ་རུ་སུར་གཅིག་གྱུར་གྱི་སྤྱི་སྐད་བྱུང་བ་དང་།
རང་རྒྱལ་རྒྱ་ནག་གིས་སྤྱི་སྐད་དུ་འཛིན་པའི་པེ་ཅིན་གྱི་སྐད་འདི་ཡང་ཀྲུང་གོའི་བྱང་ཕྱོགས་ཡུལ་
359



དཔྱད་རྩོམ་གཅེས་བཏུས།
སྐད་ཀྱི་རྨང་གཞིའི་སྟེང་བྱུང་བ་ཡིན་ལ། དེང་སྐབས་རྒྱབ་ཁབ་གཅིག་ལ་ལམ་ལུགས་གཉིས་བྱས་
ཡོད་པའི་ཧོང་ཁོང་དང་ཨོ་མིན་དུའང་པེ་ཅིན་སྐད་ཀྱིས་སློབ་ཁྲིད་བྱེད་པ། པེ་ཅིན་སྐད་ཀྱི་འགྲན་
བསྡུར་བྱ་དགའ་སྟེར་བ་སོགས་རྒྱ་ནག་སྤྱི་སྐད་ཁྱབ་བརྡལ་གྱི་ལས་དོན་ཤུགས་ཆེར་སྤེལ་བཞིན་
ཡོད། དེ་བཞིན་ང་ཚོའི་མི་རིགས་ཀྱིས་ཀྱང་མདོ་དབུས་ཁམས་གསུམ་གྱི་ཡུལ་སྐད་ཆེན་པོ་གསུམ་
ལས་གང་ནི་བོད་ཀྱི་སྤྱི་སྐད་དུ་འཇོག་ཆོག་པའི་དགེ་མཚན་གྱི་མང་ཉུང་ལ་བརྟག་དཔྱད་མཐའ་ཆོད་
པ་གནང་སྟེ་གཏན་འཁེལ་བྱས་ཤིང་སྣོན་འཕྲི་དང་ལེགས་བཅོས་གང་ལེགས་བྱེད་རྒྱུ་མ་གཏོགས་
ཡོད་ཚད་སྤྱི་སྐད་དུ་འཛིན་ག་ལ་རུང་། དཔེར་ན། རླངས་འཁོར་གྱི་མིང་ལ་ལྷ་ས་བས་དབྱིན་སྐད་
ཀྱིས(མོ་ཊ )ཟེར་བ་དང་། ཨ་མདོ་བས་རྒྱ་ནག་སྐད་ཀྱིས་(ཆི་ཁྲེ ཟེར། གློག་འཕྲིན་ལ་ཨ་མདོ་བས་
རྒྱ་ནག་སྐད་ཀྱིས་(ཏེན་པོ ཟེར་བ་དང་ལྷ་ས་བས་རྒྱ་གར་སྐད་ཀྱིས་(ཏར )ཟེར། རླངས་སྣུམ་མམ་
རྡོ་སྣུམ་ལ་ལྷ་ས་བས་དབྱིན་སྐད་ཀྱིས་(ཕེ་ཀྲོའོ་ཟེར་བ་དང་ཨ་མདོ་བས་རྒྱ་སྐད་ཀྱིས་( ཆུས་ཡི འུ}
ཟེར་བ་ལྟ་བུ། ཡང་ཨ་མདོ་བས་ཁྱེད་རང་འགྱོ་རྒྱུ་ཨེ་ཡིན་ཟེར་བ་ལ་ལྷ་ས་བས་ཁྱེད་རང་འགྲོ་གི་
རེད་པས་ཟེར་བ་སོགས་ནི་མདོ་དབུས་གང་གི་སྐད་ཡིན་ཡང་སྤྱི་སྐད་དུ་འཛིན་མི་རུང་བས་བོད་ཀྱི་
བརྡ་སྤྲོད་མཁན་པོ་རྣམས་གཙོ་བྱས་མཁས་དབང་དུ་མས་མདོ་དབུས་ཁམས་གསུམ་གྱི་སྐད་ལ་ཞིབ་
འཇུག་ཡང་དག་གནང་སྟེ་སྤྱི་སྐད་ཅིག་གཏན་ལ་འབེབ་རྒྱུ་ཁ་ཚ་དགོས་གཏུག་གི་ལས་
་ལས་འགན་ཞིག་
གོ། །
དྲུག་པ། གོང་རིམ་གྱིས་ཆོག་མཆན་དང་རྒྱབ་སྐྱོར་ཐོབ་པའི་འོག་བོད་ཀྱི་སྐད་ཡིག་
མྱུར་སྐྱོབ་བྱེད་པའི་ཚོགས་པ་དང་སྡེ་ཁག་གསར་འཛུགས་བྱ་དགོས་པའི་སྐོར།
ཀུན་གྱིས་མཁྱེན་གསལ་ལྟར་བོད་ཀྱི་མཁས་པ་སྐྱ་སེར་རྒན་གཞོན་མི་ཉུང་བའི་ཁྲོད་ན་བོད་
ཀྱི་སྐད་ཡིག་ནི་བོད་རིགས་ཀྱི་བླ་སྲོག་ངོ་མ་ཡིན་ཞེས་སྐད་ཡིག་གི་རིན་ཐང་ངོས་ཟིན་ཏེ། དེ་ཉམས་
གསོ་བྱ་དགོས་པའི་སྐོར་གྱི་རྩོམ་ཡིག་འབྲི་བ་དང་གླེང་མོལ་བྱེད་པ་ནི་སྔོན་དང་བསྡུར་ན་ཅུང་ཇེ་
མང་དུ་འགྲོ་བཞིན་ཡོད་པ་ནི་ཤིན་ཏུ་ནས་ཀྱང་དགའ་འོས་པ་ཞིག་རེད། ཡིན་ནའང་དེ་ཙམ་གྱིས་ང་
36)



གངས་ལྗོངས་ཤེས་རིག་ནོར་བུའི་སློབ་གླིང་།
ཚོའི་མི་རིགས་སྐད་ཡིག་གི་ཉམས་རྒུད་ཆེན་པོ་འདི་སྐྱོབ་ཐུབ་པ་ཞིག་མིན། མི་རིགས་ཤིག་ཡིན་
ན་ངེས་པར་དུ་སྒྲུབ་དགོས་པའི་ལས་དོན་མང་བོ་ཞིག་ཡོད་ཀྱང་རང་གི་སྐད་ཡིག་རིག་གནས་ཀྱི་བྱ་
བ་ལས་གལ་ཆེན་ཞིག་མེད་པས། ང་ཚོས་དེའི་སྐོར་ཀྱི་བྱ་བ་སྒྲུབ་ཚེ་ནོར་འཕྱུག་གཏན་ནས་འབྱུང་
མི་རུང་། བོད་མིའི་ཁ་དཔེར། འགྲོ་མ་ཤེས་རྐང་སྣེ་རྡོ་ལ་འཐོག །བཤད་མ་ཤེས་ཚིག་སྣེ་སྐྱོན་
ལ་འཐོག །ཅེས་པའི་དཔེ་རུ་སོང་ཚེ་ཕན་པ་ལས་གནོད་པ་ཆེ་བས་ཐུགས་བསམ་བཞེས་དགོས།
སྐད་ཡིག་གང་ཞིག་ཡིན་ཡང་དེ་གོང་སྤེལ་དུ་གཏོང་དགོས་ན་ངེས་པར་དུ་བཀོལ་སྤྱོད་བྱ་ད གོས་
པས། བཀོལ་སྤྱོད་བྱེད་སྟངས་ཀྱང་གཅིག་གྱུར་གྱི་གཏན་འཁེལ་བྱས་པ་བརྒྱུད་གོ་རིམ་དང་སྒྲིག་
གཞི་སོགས་ཡོད་པའི་སྒོ་ནས་ལག་ལེན་བྱ་དགོས། སྔོན་བོད་ཀྱི་སྐད་ཡིག་འཕེལ་རིམ་གྱི་ལོ་རྒྱུས་
ལ་བལྟས་ནའང་ཐོག་མར་ལོ་པཎ་མཁས་པ་དུ་མས་དཔྱད་བསྡུར་གནང་ཞིང་གཏན་ལ་ཕབ་པ་
རྒྱལ་བོའི་བཀས་བཅད་གནང་བར་བརྟེན་བོད་ཁམས་ཡོངས་སུ་གཅིག་གྱུར་གྱིས་དར་སྤེལ་བྱས་པ་
ནང་བཞིན། དེང་ཡང་ཏང་གི་ཡང་དག་པའི་སྲིད་ཇུས་བཟང་བོའི་གོ་སྐབས་དམ་འཛིན་བྱས་ཏེ་རང་
མི་རིགས་སྐད་ཡིག་གི་བྱ་བ་ལེགས་པོ་ཞིག་བསྒྲུབ་དགོས་ན། ངེས་པར་དུ་གཤམ་གྱི་གོ་རིམ་འདི་
དག་བརྒྱུད་དགོས་སྙམ།
༡ ཏང་དང་རྒྱལ་ཁབ་ལ་སྙན་ཞུ་ཕུལ་ཏེ་ལྷ་ས་གཙོ་བྱས་མཚོ་སྔོན་དང་། ཀན་སུའུ། སི་
ཁྲོན། ཡུན་ནན་བཅས་བོད་ཀྱི་ས་ཁུལ་སོ་སོའི་ཁུལ་དང་རྫོང་རིམ་པ་ཁག་ཏུ་མི་རིགས་སྐད་ཡིག་
ལས་དོན་ཨུ་ཡོན་ལྷན་ཁང་གསར་འཛུགས་བྱ་དགོས།
༢ མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་གིས་རྒྱབ་སྐྱོར་ཐོབ་པའི་འོག་མདོ་དབུས་
ཁམས་གསུམ་གྱི་སེར་སྐྱ་དུ་མའི་ཁྲོད་ནས་བོད་རིགས་མཁས་པ་ལྷག་བསམ་ཅན་དང་ལྷག་པར་
བརྡ་སྤྲོད་རིག་པའི་ཆེད་ལས་མཁས་པ་མང་བོ་གདན་དྲངས་ཏེ་བོད་ཀྱི་ཡི་གེ་ལ་ལེགས་བཅོས་དང་
སྤྱི་སྐད་གཏན་འབེབ་ཕྱོགས་ལ་བསམ་འཆར་དང་རེ་འདོད་སྣ་ཚོགས་འདོན་དུ་བཅུག་སྟེ་མཐར་མང་
ཕྱོགས་ཀྱི་འདོད་ཚུལ་ལྟར་གཅིག་གྱུར་གྱིས་གཏན་ལ་འབེབ་དགོས།
༣ གཏན་ལ་ཕབ་པ་དེ་ཁྱབ་སྤེལ་བྱེད་པར་མི་རིགས་ལས་དོན་ཨུ་ཡོན་ལྷན་ཁང་དང་བོད་ཀྱི་
སྤྱི་ཚོགས་ཁྲོད་ཀྱི་སློབ་གསོ་དང་ཁྲིམས་ལུགས་ཕྱོགས་ལ་མཁྱེན་རྒྱ་ཡངས་པའི་རྒན་གཞོན་སྐོར་
362



དཔྱད་རྩོམ་གཅེས་བཏུས།
ཞིག་གིས་གྲོས་བསྡུར་ཞིབ་མོ་མཛད་དེ་མི་རིགས་སྐད་ཡིག་ཁྱབ་སྤེལ་བྱེད་ཕྱོགས་ཀྱི་བཅའ་ཁྲིམས་
ཆ་ཚང་ཞིག་གསར་བཟོ་བྱ་དགོས།
གོང་རིམ་རྒྱལ་ཁབ་སློབ་གསོ་ཅུས་དང་མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་
གཉིས་གཙོ་བྱས་གཞུང་སྒེར་གཉིས་ཐད་ནས་མི་རིགས་སྐད་ཡིག་ཁྱབ་སྤེལ་བྱེད་པར་འགྲོ་གྲོན་མ་
དངུལ་གྱི་གནད་དོན་ཐག་གཅོད་བྱ་དགོས།
༥ ལྷ་ས་ལྟ་བུར་ཆེས་མཐོའི་མི་རིགས་སྐད་ཡིག་བྱ་བའི་ལས་དོན་ཨུ་ཡོན་ལྷན་ཁང་ཞིག་
བཙུགས་ཤིང་། དེར་མདོ་དབུས་ཁམས་གསུམ་ནས་གྲུབ་མཐའ་དང་སེར་སྐྱ་ཕོ་མོའི་དབྱེ་བ་མེད་
པར་ཆེས་མཐོའི་མི་རིགས་སྐད་ཡིག་བྱ་བའི་ལས་དོན་ཨུ་ཡོན་ལྷན་ཁང་གི་ཚོགས་མི་མང་བོ་ཞིག་
བསྡུས་ཏེ་མི་རིགས་སྐད་ཡིག་བྱ་བའི་ཐད་ལ་བོད་ཁམས་ཡོངས་སུ་གཅིག་གྱུར་བཀོད་འདོམས་བྱ་
དགོས།
༦ སློབ་གྲྭ་ཆེ་འབྲིང་ཆུང་གསུམ་གྱི་དགེ་སློབ་ཚང་མས་མི་རིགས་སྐད་ཡིག་བྱ་བའི་ལས་དོན་
ལ་སློབ་སྦྱོང་དང་ཁྱབ་སྤེལ་བྱེད་པར་ཤུགས་སྣོན་རྒྱག་དགོས་པར་མ་ཟད། བོད་ཀྱི་སྤྱི་སྐད་ཀྱི་སྟེང་
ནས་དགེ་རྒན་གྱི་ཚད་གཞི་ལ་ལྟ་བ་དང་སློབ་མའི་རྒྱུགས་གཞིའི་གྲས་སུ་འཇོག་དགོས།
༧ དཔེ་སྐྲུན་ཁང་དང་། སློབ་དེབ་སྒྲིག་བསྒྱུར་ཁང་། རྩོམ་སྒྲིག་ཁང་། ཡིག་བསྒྱུར་ཁང་
བཅས་ཀྱིས་བོད་ཀྱི་བརྡ་སྤྲོད་པའི་དགོངས་དོན་དང་མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་
གིས་གཅིག་གྱུར་གྱིས་གཏན་ལ་ཕབ་པའི་དགོངས་དོན་བཞིན་ལག་ལེན་བྱེད་པ་དང་རྒྱང་བསྒྲགས་
ཁང་དང་། བརྙན་འཕྲིན་ཁང་། སྐད་བསྒྱུར་ཁང་། ཟློས་གར་ཁང་སོགས་ཞབས་ཞུའི་ལས་རིགས་
ཚང་མས་དོན་དེ་སྤྱི་སྐད་ཀྱི་སྟེང་ནས་མང་ཚོགས་ལ་ཁྱབ་བསྒྲགས་བྱ་དགོས།
༨ བོད་རིགས་ས་ཁུལ་སོ་སོ་ནས་གྲུབ་མཐའ་རིས་མེད་ཀྱི་སྤྲུལ་སྐུ་དང་གྲྭ་བ། བཙུན་མ།
རོང་འབྲོག་མང་ཚོགས་ཁྲོད་ཀྱི་མི་སྣ་འཇོན་ཐང་ཅན་དག་ལས་གྲུབ་པའི་ཚོགས་པ་ཆེ་ཆུང་སྣ་ཚོགས་
བཙུགས་ཏེ་བོད་རིགས་མང་ཚོགས་ཁྲོད་བོད་སྐད་ཡིག་གི་རིན་ཐང་དང་གལ་ཆེན་རང་བཞིན་དྲིལ་
བསྒྲགས་དང་སློབ་གསོ་བཏང་སྟེ་ཡིག་རྨོངས་སེལ་བར་ཞབས་འདེགས་ཞུ་དགོས།
༩ ལོ་འགའ་རེའི་ནང་ཆེས་མཐོའི་མི་རིགས་སྐད་ཡིག་ལས་དོན་ཨུ་ཡོན་ལྷན་ཁང་དང་དེའི་
362



གངས་ལྗོངས་ཤེས་རིག་ནོར་བུའི་སློབ་གླིང་།
ཚོགས་མི་འགའ་རེ་རྩ་འཛུགས་བྱས་ཏེ་བོད་ཀྱི་ས་གནས་ཁག་གི་མི་རིགས་སྐད་ཡིག་བྱ་བའི་ལས་
དོན་ལག་ལེན་བྱས་པ་དོན་དངོས་དང་མཐུན་མིན་ལྟ་རྟོག་ཞིབ་བཤེར་བྱས་ཤིང་ལས་དོན་དམ་འཛིན་
བྱེད་པའི་ལས་ཁུངས་དང་མི་སྒེར་ལ་གཟེངས་བསྟོད་དང་། ལྷོད་ཡངས་སུ་གཏོང་མཁན་ལ་ཁྲིམས་
ཐོག་ནས་ཆད་པ་བཅད་དེ་སྐྱོན་བརྗོད་བྱ་དགོས།
༡༠ ལོ་གསུམ་མམ་ལྔའི་མཚམས་ནས་མི་རིགས་སྐད་ཡིག་བྱ་བའི་ལས་དོན་ཁྱབ་སྤེལ་
བྱས་པའི་ཉམས་མྱོང་ཕྱོགས་བསྡོམས་བྱས་ཤིང་དེའི་ཐད་ལ་བོད་ཀྱི་ས་ཁུལ་སོ་སོ་ནས་བཏོན་པའི་
བསམ་འཆར་དང་རེ་འདོད་སྣ་ཚོགས་ལ་ཞིབ་འཇུག་ཡང་དག་བྱས་ཏེ་མི་རིགས་སྐད་ཡིག་བྱ་བའི་
ལས་དོན་དར་སྤེལ་ཕྱོགས་ལ་ཡང་བསྐྱར་ཁ་གསབ་དང་བཟོ་བཅོས་རྒྱག་དགོས་སོ། །
མཇུག་ཏུ་ཞུ་བ།
མདོར་བསྡུས་ན་ང་ཚོའི་མི་རིགས་འདི་ལོ་ངོ་སྟོང་ཕྲག་དུ་མའི་ཡར་སྔོན་ནས་ད་བར་དུ་མ་
འཇིག་པར་གནས་ཐུབ་སོང་བ་ནི་སྐད་ཡིག་དང་གོམས་གཤིས། རིག་གཞུང་སོགས་ཀྱི་བཀའ་དྲིན་
ཁོ་ན་ཡིན་མོད། འོན་ཀྱང་དེང་སྐབས་ཕྱི་རྐྱེན་ནང་རྐྱེན་གང་རུང་གིས་མི་རིགས་འདིའི་སྲོག་རྩར་
གྱུར་བའི་སྐད་དང་ཡི་གེ་ནི་ཉམ་ཆུང་ཞིང་ཉག་ཕྲ་བའི་གནས་སུ་ལྷུང་ཡོད་ཕྱིར་རང་ཅག་གདོང་དམར་
བོད་པའི་རིགས་སུ་སྐྱེས་པ་ཞིག་བལྟས་བལྟས་རིག་རིག་ལ་རང་གི་མི་རིགས་འདི་ཉམས་རྒུད་དུ་
འགྲོ་རུ་འཇུག་ག་ལ་རུང་། རྒྱུ་མཚན་དེ་ན་གངས་ཅན་ཁ་བ་རི་བའི་མདོ་དབུས་ཁམས་གསུམ་གྱི་
སེར་སྐྱ་མཐོ་དམན་བར་གསུམ་ཚང་མས་རྡོག་རྩ་གཅིག་སྒྲིལ་ངང་རང་མི་རིགས་ཀྱི་བླ་སྲོག་ལྟ་བུའི་
སྐད་ཡིག་འདི་ཉིད་ལག་ལེན་དང་རྒྱུད་འཛིན་བྱས་ཏེ་མ་འོངས་པའི་གངས་ལྗོངས་གསར་སྐྲུན་གྱི་
ལས་དོན་ལ་བྱས་རྗེས་ཅི་ནུས་རེ་འབུལ་རྒྱུ་ནི་ང་ཚོ་ཕྱི་རབས་པའི་ལྡོག་ཏུ་མེད་པའི་འོས་འགན་ཡིན་
ནོ། །
རྩོམ་པ་བོ། ལྡོང་རྒྱུད་དོན་གྲུབ་རྒྱ་མཚོ།
སྐབས་བརྒྱད་པའི་མཐར་ཕྱིན་སློབ་མ། ༼རྩོམ་འདི་ནི་༢༠༠༥ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་བོད་སྐད་ཡིག་སློབ་གསོའི་དུས་དེབ་གྲགས་ཅན་བླ་སྲོག་གཙོ་སྒྲིག་པ།
363



དཔྱད་རྩོམ་གཅེས་བཏུས།
འདུས་སྲོང་མང་བོ་རྗེས་མགར་སྤུན་མཆེད་ལ་ཕབ་པས་སྤུར་རྒྱལ་ཚང་གི་
སྲིད་དབང་ཉམས་རྒུད་དུ་གྱུར་ཚུལ།
ཙ་ཡུས་ཡོན་ཏན།
(མདོ་ལྷོ }
དང་བོ། འདུས་སྲོང་མང་བོ་རྗེ་སྐུ་འཁྲུངས་ཚུལ།
འདུས་སྲོང་མང་བོ་རྗེ་ནི་ཡབ་མང་སྲོང་མང་བཙན་དང་ཡུམ་འབྲོ་བཟའ་ཁྲི་མ་ལོད་གཉིས་ཀྱི་
སྲས་སུ་སྒྲོགས་ཀྱི་ལྷ་ལུང་དུ། སྤྱི་ལོ་༦༧༦སྟེ་མེ་བྱ་ལོར་སྐུ་བལྟམས། ཡབ་གྲོངས་བ་ལོ་གསུམ་
ལ་གསང་རྒྱ་བྱས་ནས་མཐར་སྤྱི་ལོ༦༧༩ལོ་སྟེ་ཡོས་ལོར་འདུས་སྲོང་ཁྲིད་བཀོད། འདུས་སྲོང་སྐུ་
ན་ཕྲ་བས་སྲིད་ཀྱི་གཉེར་ཁ་ཐམས་ཅད་བློན་མགར་བཙན་སྙ་སྡོམ་བུ་དང་མགར་ཁྲི་འབྲིང་སྤུན་མཆེད་
སོགས་བློན་འབངས་ཀུན་གྱིས་བསྐྱངས། དེ་ནས་སྤྱི་ལོ ༦༧༨ལོར་བཙན་པོ་སྒྲེགས་ཀྱི་ལྷ་ལུང་
ནས་ཉེན་ཀར་དུ་ཕེབས་། དེ་ནས་བཟུང་དགུང་ལོ་བཅུའི་བར་དུ་ཕོ་བྲང་ཉེན་ཀར་དུ་ཕེབས། ལོ་
དེ་ནས་བཟུང་དགུང་ལོ་བཅུའི་བར་དུ་ཕོ་བྲང་ཉེན་ཀར་དུ་བཞུགས་ཤིང་། སྤྱི་ལོ་༦༩༠ལོའི་དབྱར་
ཁར་བཙན་པོ་བལ་ཡུལ་དུ་ཕེབས་པ་དང་། དགུན་ཁར་བལ་བོ་ནས་ཆིབས་ཁ་བསྒྱུར་ཏེ་ འ་ག་ཚལ་
དུ་བཞུགས། དེ་ནས་བཟུང་ཉེན་ཀར་དང་། དུང་སྐྱའི་སྟག་ཚལ། མལ་གྲོ། བལབོ། བྲགདམར།
ཟིད་མདའ་སོགས་རེས་མོས་ཀྱིས་བཞུགས་པ་ཡིན་ནོ། །དགུང་ལོ་བཅུ་ལོན་ཚེ་བཙན་པོའི་མཚན་
ལ་ཁྲི་འདུས་མང་བོ་རྗེ་རླུང་ནམ་འཕྲུལ་གྱི་རྒྱལ་བོ་ཞེས་མཚན་གསོལ་བ། ཞེས་བ་འདི་ནི། བོད་ཀྱི་
ཆོས་འབྱུང་ལོ་རྒྱུས་ཡོངས་གྲགས་ཀྱི་ཞལ་མཐུན་པ་ཡིན་ནོ། །
364



གངས་ལྗོངས་ཤེས་རིག་ནོར་བུའི་སློབ་གླིང་
གཉིས་པ། རྒྱལ་བློན་བར་གྱི་འགལ་བ་སློང་རྐྱེན་གཙོ་བོ་གང་ཡིན་པ་ལ་དཔྱད་པ།
བཙན་པོ་འདུས་སྲོང་མང་བོ་རྗེ་རྒྱལ་སར་འཁོད་དུས། བཙན་པོ་སྐུ་ན་ཕྲ་བས་རྒྱལ་སྲིད་ཀྱི་
དོན་དག་ཆེ་མ་ཆུང་གསུམ་ཚང་མ་མགར་གྱི་རུས་རྒྱུད་ཀྱིས་གཙོ་བོར་བཟུང་ཡོད་ཅིང་། དུས་
སྐབས་དེར་བཙན་པོ་མང་སྲོང་སྐུ་ན་གཞོན་པ་དང་མགར་གྱི་རུས་རྒྱུད་ལ་སྲིད་ཕྱོགས་ནས་དབང་
ཤུགས་ཆེས་ཆེར་རྒྱས་པས། རྒྱལ་བློན་བར་ཕྲ་མ་འཇུག་མཁན་དང་ནང་ཁུལ་བར་འགལ་བ་སློང་
མཁན་རིམ་གྱིས་ཇེ་མང་དུ་སོང་ནས། མཐར་རྒྱལ་བོ་དང་མགར་ཚང་གི་བར་ལ་འགལ་བ་འདི་བྱུང་
བ་ཡིན། མགར་སྟོང་བཙན་ཡུལ་བཟང་སྤྱི་ལོ༦༦༧ལོ་ལ་སྐུ་གཤེགས་རྗེས་སུ་བུ་བཞིའི་གྲས་ཀྱི་
བུ་ཆེ་བ་མགར་བཙན་སྙ་ལྡེམ་བུ་ལ་བློན་ཆེན་པོའི་གོ་གནས་སྤྲད་པ་དང་། གཞན་པ་རྣམས་དམག་
དཔོན་ཆེན་མོར་བསྐོས། དེའི་སྐོར་རྒྱའི་ཐང་ཡིག་གསར་རྙིང་ལས། ཁྲི་འབྲིང་སྤུན་མཆེད་ཀྱི་དམག་
གི་བྱ་གཉེར་བ་ནས་བཟུང་། ཁྲི་འབྲིང་ནི་རྒྱལ་བོའི་ཕོ་བྲང་དུ་སྲིད་ཀྱི་ལས་ལ་བྲེལ་ཞིང་། ཁོང་
གི་མཆེད་ཟླ་རྣམས་ཕྱོགས་ཀྱི་དཔོན་ལ་བསྐོས། བཙན་བྲོད་ཀྱིས་ཀྲོང་གོང་དང་འབྲེལ་བའི་ཤར་
ཕྱོགས་ས་ཆ་བདག་དུ་གཉེར་ཏེ། ལོ་ངོ་སུམ་ཅུ་ལྷག་གི་རིང་ལ་ཐང་རྒྱལ་ཁབ་ཀྱི་ས་མཚམས་ཀྱི་
གེགས་སུ་གྱུར། ཅེས་བཀོད་འདུག་པས། དུས་སྐབས་དེར་མགར་ཚང་གི་སྟོབས་ཤུགས་དང་སྲིད་
ཕྱོགས་ལ་ཕྱག་རྗེས་ག་ཙམ་ཡོད་པ་ཤེས་ནུས་ལ། ཡང་བོད་ཀྱི་ལོ་རྒྱུས་ཁ་ཤས་སུ་སྐབས་དེར་ཁྲི་
འདུས་སྲོང་ལ་མཚོན་ན། བོད་ཀྱི་རྒྱབ་ཁབ་ཆེན་མོའི་སྲིད་དབང་བཙན་པོས་གོ་གནས་འཛིན་ཐུབ་
མིན་ལ་རག་ལས་ཡོད་པས། ཁྲི་འདུས་སྲོང་གིས་མགར་ཁྲི་འབྲིང་སྤུན་མཆེད་ལ་བཀྱོན་མི་ཕབ་
ཀ་མེད་བྱུང་ཟེར། ཡང་ལོ་རྒྱུས་ལ་ལར་སྐབས་དེར་རྒྱལ་བློན་བར་དུ་ཕྲ་མ་བཅུག་སྟེ་བཙན་པོས་
བཀྱོན་ཕབ་ཟེར་བ་དང་། གང་ལྟར་མགར་ཚང་གིས་མང་སྲོང་མང་བཙན་དང་ཁྲི་འདུས་སྲོང་གི་རིང་
ལ། ཆབ་སྲིད་ཀྱི་དབང་ཡོད་ཚད་བཟུང་ཡོད་པར་བརྟེན་ནས། རུས་རྒྱུད་གཞན་པའི་བློན་པོ་ཚོ་མ་
རངས་པར་སྡང་སེམས་དང་ཕྲག་དོག་སྐྱེས་པ་ནི་འགལ་བ་དེའི་རྨང་གཞི་དང་། རྐྱེན་དེར་དམིགས་
ཏེ་རྒྱ་ནག་གིས་གཡོ་སྒྱུ་དང་ཕྲ་མ་བཅུག་པ་ནི་མགར་ཚང་གི་རུས་རྒྱུད་རྩ་མེད་དུ་གཏོང་བྱེད་ཀྱི་རྒྱུ་
གཙོ་བོར་གྱུར་བ་རེད་སྙམ། ཡང་གཅིག་བཤད་ན། ནང་བློན་བར་འགལ་བ་སློང་ཚུལ་དེ་ནི། ཏུན་
3



དཔྱད་རྩོམ་གཅེས་བཏུས།
ཧོང་གི་གཏེར་ཡིག་ལས། བྱ་གག་གི་ལོ་ལ་བབས་ཏེ། བཙན་པོ་ཉེན་ཀར་ན་བཞུགས་ཤིང་། བློན་
ཆེན་མོ་བཙན་སྙ་དང་། མང་ཉེན་སྟག་ཙབ་གཉིས་དམེ་བྱུང་། ཤངས་ཀྱི་ཆུབོར། བློན་ཆེན་མི་
བཙན་སྙ་གུམ། བང་སོ་བར་གར་དུ་བློན་ཁྲི་འབྲིང་བཙན་བྲོད་བློན་ཆེན་བོར་བཙུག བློན་ཁྲི་འབྲིང་
གིས། དགུན་གླིག་བུ་ཆུང་དུ་བསྡུ་སྟེ། བཙན་པོ་ཁྲི་འདུས་སྲོང་དུ་མཚན་གསོལ། སྣོམ་བུ་བས་
དུག་མ་མང་བོ་བཟུང་ནས་པར་ལོ་གཅིག་ཅེས་དང་། སྤྱི་ལོ་༦༨༥ལོར་བློན་པོ་བཙན་སྙ་དང་མང་
ཉེན་སྟག་ཙབ་བྱ་བ་གཉིས་ནང་དམེ་བྱུང་བས་བཙན་སྙ་བཀུམ་པ་དང་། ལོ་དེར་མགར་ཁྲི་འབྲིང་བློན་
ཆེན་དུ་བསྡད་ནས་ཆབ་སྲིད་བཟུང་ཞིང་གཡུལ་གྱི་བྱ་བ་ཞུགས། ལོ་འདིར་མགར་བཙན་སྙ་དང་
སྟག་ཙབ་བར་འགལ་བ་བྱུང་བ་འདི་ནི། འདུས་མང་བོ་རྗེས་སྐབས་ཀྱི་བློན་ཆེན་ནང་ཁུལ་དུ་འགལ་
བ་སློང་འགོ་ཚུགས་པ་ཡིན་ལ། ལོ་རྒྱུས་ཀྱི་གཞུང་ལ་ལའི་ནང་དུ་རྐྱེན་འདི་ལ་བརྟེན་ནས་བཙན་པོ་
དང་མགར་ཚང་བར་ལ་འགལ་བ་བྱུང་ཚུལ་ཆེས་ཆེར་བརྗོད་ཀྱི་འདུག་མོད། འདི་ལ་དཔྱད་རྒྱུ་ཡོད་
དེ། འགལ་བ་དེ་ནི་བཙན་སྙ་དང་མང་ཉེན་སྟག་ཙབ་བར་ཁོ་ན་བྱུང་བའི་དོན་རྐྱེན་ཞིག་ཡིན་པ་ལས་
ཐད་ཀར་བཙན་པོ་འདུས་སྲོང་དང་མགར་སྤུན་མཆེད་ཀྱི་བར་ལ་འབྲེལ་བ་ཡོད་པ་ཞིག་མིན་པར་
སྙམ།
སྐབས་དེ་དུས་སུ་བོད་ནང་ཁུལ་གྲལ་རིམ་བར་འགལ་བ་ཆེས་ཆེར་སློང་བའི་སྐབས་ཤིག་ཡིན་
པ་ནི། ལོ་རྒྱུས་ཚད་ལྡན་ཡོངས་གྲགས་ཀྱི་ནང་དུ། སྣོམ་བུ་བ་ཞེས་དུག་ཡོད་མེད་རྟོག་མཁན་གྱི་
མི་སྣ་སྐོར་ཞིག་བྱུང་ཡོད་པ་དང་དུག་མ་མང་བོ་བཟུང་སྟེ་བསད། དུས་མཚམས་སུ་བཙན་པོ་དང་
རྒྱལ་བློན་བར་འགལ་བ་སྣ་ཚོགས་བྱུང་། ཞེ་དང་། ར་སང་རྗེ་དང་། ཁུ་ཁྲི་སྙ་དགུ་ཟུང་གཉིས་
བཙན་པོ་ལ་གློ་བ་རིངས་ཏེ་བཀྱོན་ཕབ། སྤྱི་ལོ་༦༨༠ལོར་དབྱར་མདུན་འཚོགས་སྐབས་ཁུ་ཁྲི་ས་
དང་ར་སང་རྗེ་ནོར་ཐམས་ཅད་བཙན་པོས་བླངས་པ་སོགས་ལ་གཞིགས་ན། འགལ་བ་དེ་ནི་བཙན་
པོ་དང་མགར་ཚང་བར་ཁོ་ན་བྱུང་བ་མིན་ཚུལ་དཔག་ཐུབ་བོ། །དེ་མིན་མགར་ཚང་དང་བཙན་པོ་
འདུས་སྲོང་བར་འགལ་བ་སློང་རྐྱེན་གཙོ་བོ་གང་ཡིན། རྒྱའི་ཐང་ཡིག་རྙིང་མར། བཙན་པོ་ཁྲི་འདུས་
སྲོང་སྐུ་ན་གཞོན་ལས་ཆེར་སོན་ཏེ། བློན་ཆེན་ལོ་ཡོན་དང་ལྐོག་ཏུ་བློ་བསྡུར། དེ་དུས་ཁྲི་འབྲིང་ཕྱི་
རོལ་ཏུ་ཆས་པས། བཙན་པོས་རི་དྭགས་རྔོན་པར་ཁ་གཡར་ཏེ་དམག་བསྡུས་ཤིང་། ཁྲི་འབྲིང་ལ་
366



གངས་ལྗོངས་ཤེས་རིག་ནོར་བུའི་སློབ་གླིང་།
གློ་བ་ཉེ་བ་ཉིས་སྟོང་ལྷག་བཟུང་ནས་བསད། ཕོ་ཉ་མངགས་ཏེ་ཁྲི་འབྲིང་དང་བཙན་བྲོད་གཉིས་ལ་
སྐད་བཏང་ཡང་། ཁྲི་འབྲིང་གིས་དམག་ཤུགས་ལ་བརྟེན་ནས་བཀའ་མ་བརྩིས། དེར་བཙན་པོས་
རུ་སྣ་དྲངས་ཏེ་རྒོལ་དུ་ཕྱིན་པ་ལ། གཡུལ་མ་སྤྲད་པར་རང་སྲོག་བཅད། ཁོའི་བློས་ཐུབ་སྙིང་ཉེ་བ་
སྟོང་ལྷག་ཅིག་ཀྱང་རང་སྲོག་བཅད་དེ་ཤི། བཙན་བྲོད་ཀྱིས་རང་གི་འཁོར་སྟོང་ཕྲག་ལྷག་ཅིག་དང་
གཅེན་པོའི་སྲས་མང་བོ་རྗེ་སོགས་ཁྲིད་དེ་ཐང་ལ་མགོ་འཛུལ། ཞེས་བཀོད་འདུག་པ་ལ། བདེན་
གནས་བློ་ཡི་ལེགས་པར་དཔྱད་ན། བཙན་པོས་མགར་ཚང་ལ་བཀྱོན་ཕབ་པ་རྒྱ་ནག་གི་གཡོ་
ཐབས་བྱས་པ་རྟོགས་ལ། དེའི་གནས་ཚུལ་ཐང་ཡིག་གསར་མ་ལས། སྤྱི་ལོ་༦༩༥ལོར། ཁྲི་འབྲིང་
དང་བཙན་བྲོད་གཉིས་ཀྱིས་ཡིན་ཐའི་དམག་དྲངས། ཝང་ཞའོ་ཅེ་ཡིས་ཞོ་ཕེན་ཏོ་ཡི་སྤྱི་ཁྱབ་དམག་
དཔོན་བགྱིས་ཏེ་རི་ཏུའུ་ལོ་ཧན་ སྟག་ལ་རྒྱ་དར་ཐང་ དུ་འཐབ་པ་བྷོད་དམག་ཕམ་སྟེ་ཕྱིར་ལོག དེ་
ནས་ཡང་ལོང་ཀྲིག་ལ་དམག་དྲངས་ཏེ་ཏུའུ་ཏུའུ་བསད། འདུམ་བྱེད་དུ་ཕོ་ཉ་མངགས་ཏེ་ཨན་ཞིའི་
སྡེ་བཞིའི་དམག་མི་མཚམས་འཇོག་རྒྱུ་གྲོས་བཏབ། ཁྲི་ཞིག་ས་ཆ་གོ་སྐལ་དུ་བསླངས། ཝུའུ་
ཧིག་གིས ས་ཐུན་ཆོན་ཡེ་ཡི་ཐབས་ཡོད་པ་ཀོ་ཡོན་ཀྲིན་ཕོ་ཉར་མངགས་པ་ལམ་བར་ནས་ཁྲི་འབྲིང་
དང་འཕྲད། ཀོ་ཡོན་ཀྲིན་གྱིས། སྟོང་བཙན་གྱིས་སྲིད་སྐྱོང་དུས། ཕན་པ་དང་བདེ་བ་འབའ་ཞིག་
མཆིས། ད་ལྟ་ཐ་མལ་བ་ཁྱོད་ཚོས་ལོ་ལྟར་མཐའ་མཚམས་སུ་སུ་དམག་བྱེད། ཡབ་ཀྱིས་འབྲེལ་
བ་བཙུགས་པ་བུས་བཤིག་དེ་སྲིད་ཨེ་ཡིན། ཞེས་དྲིས་པ་ལ། དེ་བདེན། གནམ་གྱི་སྲས་ལགས་
འདུམ་བྱེད་པར་ཐུགས་འཐད་ཚེ་ཕྱོགས་གཉིས་ཀས་དམག་མཚམས་འཇོག་ཆོག དྲི་ཞིན་ས་ཆའི་
གྲུ་གུ་དང་སྡེ་བཞི་དག་ལའང་སོ་སོའི་བདག་པོ་བསྐོས་ཏེ། རང་རྒྱལ་ཁབ་སྐྱོང་དུ་བཅུག་ན་ཅི་འདྲ་
ཡིན་ཟེར་བ་ལ། ཀོ་ཡོན་ཀྲིན་དང་ཁྲི་འབྲིང་གཉིས་ཀ་མ་འཆམས་ཞེས་དང་། དེ་ནས་མགར་ཁྲི་
འབྲིང་དང་རྒྱའི་བློན་པོ་ཀི་ཡོན་ཀྲིན་གཉིས་ཀས་གོང་མ་ལ་ཕོ་ཉ་རེ་བཏང་། ཀོ་ཡོན་ཀྲིན་གྱི་ཡི་གེ་
ཕུལ་ཏེ་ཞུས་པ་ནི། དོན་འདི་གལ་ཆེ་ཞིང་མ་འོངས་པ་ན་ཁེ་ཉེན་གཉིས་ཀ་ཆེ་བས་ཐུགས་བསམ་
ལེགས་པར་བཞེས་དགོས། ད་ལྟ་བོད་རྣམས་ཏུ་རུ་ཀའི་འཚོ་བཅུ་དང་ནུབ་ཀྱི་ཞིང་བཞི་འཛིན་པའི་
འདོད་པ་ཆེ། མཚོ་སྔོན་པོའི་ཉེ་འགྲམ་གྱི་གྲུ་གུའི་ཡུལ་འདི་རང་རེ་ལ་ཕན་ཐོགས་ཆེ། དེས་ན་ལན་
གནང་ཚེ། ངེད་རྒྱ་ལ་དུ་རུ་ཀ་དང་ཞིང་བཞི་དགོས་པ་མེད། འོན་ཀྱང་ཡུལ་དེ་དག་དུ་དམག་བཞག་
367



དཔྱད་རྩོམ་གཅེས་བཏུས།
ཡོད་དེ་བོད་དམག་བསྡུ་བའི་ཆེད་ཙམ་ཡིན། དེས་ན་ད་ཕྱིན་ཆད་ཁྱེད་བོད་རྣམས་ཤར་ཕྱོགས་སུ་
གཡུལ་མི་བྱེད་ཅིང་། གྲུ་གུ་རྣམས་ངེད་ཅག་ལ་སྤྲད་ན་ངེད་ཀྱིས་ཀྱང་ཅི་གིན་ཞིང་ཁག་ལྔ་བོད་ལ་
སྦྱིན་པའི་ཆོག་བྱ་བ་གསུངས་ན་བོད་བློན་ཅིན་ལིན་གྱི་ཞུ་བ་ཡང་དོན་དང་ལྡན་པར་འགྱུར། རྒྱ་བོད་
གཉིས་ཀྱི་འབྲེལ་བ་མ་ཆད་པར་འགྱུར། དེ་མིན་ཏུར་གྱི་ཚོ་བཅུ་དང་ནུབ་ཀྱི་ཞིང་བཞི་སྔར་གོང་མའི་
འབངས་སུ་གཏོགས་པ་ལ་ད་གཟོད་བོད་ཀྱི་ལག་ཏུ་སྤྲད་ན་འབངས་རྣམས་ཀྱང་སེམས་ལོག་པར་
འོངས། ཕྱིའི་ཡུལ་ལ་མཐུན་བྱེད་པའི་ལྡེ་མིག་འདྲ་བ་དེ་ཐོར་བ་ལགས། གཞན་ཡང་བོད་རྣམས་
དམག་ལ་དགའ་བས་ཡུལ་ཁམས་དབུལ་བོར་སོང་། འོན་ཀྱང་ ཁྲི་འབྲིང་ )ཙུན་ལིན་དེ་དམག་འགོ་
བྱེད་པའི་འདོད་པ་ཆེ་ཞིང་རང་གི་གོ་ས་དེ་གཞན་སུ་ལའང་མི་སྤྲོད། རང་རེས་ལོ་ལྟར་བོད་ལ་འདུམ་
བྱེད་དུ་ཕོ་ཉ་བཏང་བ་རྣམས་ཀྱང་ཙུན་ལིན་གྱིས་གེགས་བྱས་ཏེ་འགྲུབ་ཏུ་མ་བཅུག ད་བཟོད་བོད་ཀྱི་
གཙོ་བོ་རྣམས་དང་རྒྱ་བློན་ཀུན་ཁོའི་ཕྱོགས་སུ་དོགས་པ་ཟ་བར་སྣང་། དེའི་རྐྱེན་གྱིས་བོད་དུ་ནང་
འཁྲུག་ངེས་པར་ཡོང་བྱ་བ་ཞུས་པས་རྒྱལ་མོའི་ཐུགས་ལ་ཡང་འབབ་པར་བྱུང་། ཞེས་བཀོད་པ་
བརྟགས་ན། དེ་དུས་ཁྲི་འབྲིང་གིས་བཙན་པོས་ཅི་གསུང་དང་དུ་ལེན་པའི་སྐབས་ཡིན་པ་ཤེས་ནུས་
ལ། གནམ་གྱི་སྲས་ལེགས་འདུམ་བྱེད་པར་ཐུགས་འཐད་ཚེ། ཕྱོགས་གཉིས་ཀས་དམག་མཚམས་
ཀྱང་བཞག་ཆོག་ཅེས་བརྗོད་པའི་ཚིག་གིས་ཀྱང་ཤིན་ཏུ་གསལ་ནུས་སོ། །ཡང་རྒྱ་ནག་གིས་ཁྲི་
འབྲིང་ཕྱི་རོལ་ཏུ་ཡོད་པའི་གོ་སྐབས་དང་བསྟུན་ནས་མགར་ཚང་དང་འདུས་སྲོང་མང་བོ་རྗེ་བར་ཕྲ་
མ་བཅུག་པ་གོང་གི་ཚིག་དུམ་འདི་ལས་རྙེད་ཐུབ་མོད། བོད་ཀྱི་ལོ་རྒྱུས་ཡོངས་གྲགས་སུ་བློན་
ཆེན་ལོན་ཡོན་དང་ལྐོག་ཏུ་བློ་ཁ་བསྡུར་ནས་མགར་ཚང་ལ་བཀྱོན་ཕབ་ཅེས་བཀོད་པ་ལས། བློན་
ཆེན་ལོན་ཡོན་སུ་ཡིན་གསལ་ཁ་མ་མཛད་ཀྱང་། འདིར་ཆེད་དུ་བསམ་དགོས་པ་ཞིག་ནི་བློན་ཆེན་
ལོན་ཡོན་སུ་ཡིན་ཤེས་དགོས་པ་གཙོ་བོ་རེད་སྙམ། བདག་གིས་བློན་ཆེན་ལོན་ཡོན་ཞེས་བ་རྒྱའི་
ཕོ་ཉ་ཞིག་ཡིན་ནམ་སྙམ། དེ་མིན་འདི་བོད་ཀྱི་བློན་པོའམ་རྒྱལ་བོ་གཙོ་གྲས་ཤིག་ཡིན་པའི་དབང་
དུ་བཏང་ན། འདུས་སྲོང་མང་བོ་རྗེས་མགར་ཚང་ལ་བཀྱོན་ཕབ་རྗེས་བཙན་པོ་རང་ལ་གློ་བ་ཉེ་བའི་
བློན་ཆེན་རྣམས་ལ་ཡིག་ཚང་དང་བྱ་དགའི་གཟེངས་བསྟོད་བྱེད་སྐབས། བློན་ཆེན་ལོན་ཡོན་རྒྱལ་
བོ་ཁོའི་གློ་བ་ཉེ་བ་ཡིན་པ་གདོན་མི་ཟ་བས། ལོན་ཡོན་ལ་བཟང་བསྟོད་དང་གོ་གནས་སྤྲད་པ་ཟུར་
368



གངས་ལྗོངས་ཤེས་རིག་ནོར་བུའི་སློབ་གླིང་།
ཙམ་གླེང་ན་ཆོག་མོད། དེ་ལྟར་ལོ་རྒྱུས་གང་དུ་ཡང་ཟུར་ཙམ་བརྗོད་མེད་པ་འདིས་ཀྱང་ལོན་ཡོན་
བོད་བློན་ཞིག་མིན་པར་དཔག་པར་ནུས་པ་དང་། ཡང་གཅིག་བཤད་ན། རྒྱལ་མོ་ཝུའུ་ཙེ་ཐེན་
( ite yAJ 7: )གྱི་སྐབས་རྒྱ་བོད་བར་འགྲོ་མཁན་གྱི་ཕོ་ཉའི་གཙོ་བོ་ཀོ་ཡོན་ཀྲིན་ཞེས་པ་དེ་ཡིན་
ལ། སྤྱི་ལོ༦༩༥ལོར་རྒྱལ་མོ་ཝུའུ་ཙེ་ཐེན་གྱིས་རྒྱའི་ཕོ་ཉ་ཀོན་ཡོན་ཀྲིན་བོད་དུ་བཏང་བར་ལམ་
བར་ནས་ཁྲི་འབྲིང་དང་འཕྲད། བཙན་པོ་བལ་ཡུལ་དུ་ཕེབས་ཤིང་། རྒྱའི་ཕོ་ཉ་ཞིག་གིས་ཕྱག་མ་
འཚལ། ཞེས་དང་། ལོ་རྒྱུས་ལ་ལའི་ནང་དུ། དེ་ནས་སྤྱི་ལོ་༦༩༧ལོར། བཙན་པོ་བལ་ཡུལ་དུ་
ཕེབས་ཤིང་། རྒྱའི་ཕོ་ཉ་ཞིག་གིས་ཕྱག་འཚལ། ཕལ་ཆེར་དེར་ཁྲི་འབྲིང་གྲོང་རྒྱུའི་དམག་དོན་གྲ་
སྒྲིག་བྱས་པ་དང་། གྲོས་ཚོགས་ཀྱི་ནང་དོན་ཞིབ་མོ་མི་གསལ། དེའི་ཕྱི་ལོ་༦༩༨ལོར་བློན་ཆེན་
པོ་ཁྲི་འབྲིང་གིས་ཙོང་ག་ཆེ་ཆུང་དུ་དམག་དྲངས་ཏེ་རྒྱའི་དམག་དཔོན་ཐུག་པུ་ཤི་ཡི་ཐབས་ཡོད་པ་
ཞིག་ཟུང་། དེའི་དགུན་བཙན་པོས་དམག་སྣ་དྲངས་ཏེ་ཁྲི་འབྲིང་ལ་བཀྱོན་ཕབ་ཅེས་འབྱུང་བ་ལས།
བློན་ཆེན་ལོན་ཡན་རྒྱའི་གསང་ཉུལ་ལ་ཞིག་རྟོགས་ནུས་ལ། བོད་ཀྱི་ལོ་རྒྱུས་གང་དུའང་འདུས་
སྲོང་ཆེར་སོན་སྐབས་ལོན་ཡོན་དང་ལྐོག་ཏུ་གློ་བསྡུར་ཞེས་བ་ལས། ལོན་ཡོན་འདི་རྒྱའི་མི་ཞིག་
གིས་བྲིས་པ་ཞིག་ཡིན་པ་ཕྱོགས་གང་ལ་གཞིག་ན་ཤེས་ནུས་ལ། ལོན་ཡོན་ （ie ;E ཞེས་པའི་
མིང་འདི་ལ་བོད་ཀྱི་ལོ་རྒྱུས་ལ་ལར་ཀོ་ཡོན་ཞེས་བྲིས་པ་སོགས་འབྲི་ཚུལ་སྣ་ཚོགས་ཤིག་ཡོད་པ་
ལ་དཔག་ན་ཕལ་ཆེར་རྒྱལ་མོ་ཝུའུ་ཙེ་ཐེན་གྱི་ཕོ་ཉ་ཀོ་ཡོན་ཞེས་པའི་མིང་འདི་བོད་ཡིག་གིས་སྒྲ་ཇི་
བཞིན་མ་ཐོན་པ་ཡིན་ནམ་བསམ། གལ་ཏེ་ཀོ་ཡོན་ཀྲིན་སྤྱི་ལོ་༦༩༧ལོར་འདུས་སྲོང་མང་བོ་རྗེའི་
མདུན་དུ་འབྱོར་བའི་རྒྱའི་ཕོ་ཉ་དེ་མིན་ཡང་། བཙན་པོ་དང་མགར་ཚང་བར་ཕྲ་མ་འཇུག་མཁན་དེ་
རྒྱ་ནག་གི་ཕོ་ཉ་འདུས་སྲོང་ལ་ཕྱག་བྱ་མཁན་དེ་ཡིན་པ་གསལ་བོར་རྟོགས་སོ། །རྒྱའི་ཐང་ཡིག་
གསར་རྙིང་གཉིས་ལས། རྒྱལ་མོ་ཝུའུ་ཙེ་ཐེན་སོགས་རྒྱལ་བློན་མང་བོས་མགར་ཚང་གི་མི་རྒྱུད་
དེ་རྩ་མེད་དུ་མ་སོང་བར་རང་ཅག་གི་མགོ་བོ་མི་ཁྱོག་ཟེར་བ་དང་། ལོ་ངོ་སུམ་ཅུ་ལྷག་གི་རིང་ལ་
རང་ཅག་རྣམས་ཀྱི་ཆབ་སྲིད་ཀྱི་བཀག་རྡོ་ལྟ་བུར་གྱུར་འདུག་སོགས་གསུངས་ཚུལ་ལ་བལྟས་ན་
མགར་ཚང་མེད་བརླག་གཏོང་བར་བློ་བཀོད་སྣ་ཚོགས་འཐེན་པ་ལྷག་ཏུ་ཤེས་ཐུབ་ལ། ཡང་ལོ་རྒྱུས་
སྨྲ་བ་འགའ་རེས། འདུས་མང་བོ་རྗེ་ཡི་མགུར་གླུ་ཁོ་ན་གཞིས་བྱས་ཏེ། ནག་ཉེས་ཡོད་ཚད་མགར་
36



དཔྱད་རྩོམ་གཅེས་བཏུས།
སྤུན་མཆེད་ཀྱི་མགོར་འདེད་ཅི་ཐུབ་བྱས་མོད། དེ་ཧ་ཅང་ལེགས་པར་མ་བསམ་སྟེ། མགུར་གླུ་དེ་
ནི་བཙན་པོས་མགར་བཙན་ཉེན་གུང་རྟོད་ལ་ཚོགས་ཐོག་ཏུ་བླངས་པའི་གླུ་ཡིན་ལ། ནང་དོན་གྱི་ཆ་
ནས་མགར་བཙན་ཉེན་གྱི་ང་རྒྱལ་དང་ཧམ་སེམས་ལ་ཐེར་འདོན་བྱེད་པའི་གླུ་ཚིག་ཅིག་ཡིན་པ་ལས།
བཙན་པོས་མགར་ཁྲི་འབྲིང་དང་བཙན་བྲོད་སོགས་ལ་བླངས་པ་ཞིག་ཡིན་པ་བརྗོད་དཀའ་འོ། །
མགར་བཙན་ཉེན་གུང་རྟོན་ལ་སྲོག་ཁྲིམས་གཅོད་སྐབས་ཁྲི་འབྲིང་དང་བཙན་བྲོད་གཉིས་འ་ཞའི་
ཡུལ་དུ་རང་སྲོག་ལ་མ་འཛེམས་པར་དམག་འཐབ་བྱེད་པའི་སྒང་ཡིན་ལ། དེ་དུས་མགར་ཁྲི་འབྲིང་
དང་བཙན་བྲོད་གཉིས་ཀས་བཙན་པོས་ཅི་གསུང་གོང་བཀུར་བྱེད་པ་དང་བཙན་པོས་ཀྱང་མགར་
སྤུན་མཆེད་གཉིས་ལ་བསྟོད་བསྔགས་ཀྱི་མེ་ཏོག་གཏོར་གྱིན་པའི་སྐབས་ཡིན་པ་དེས་ཀྱང་མགར་
གླུ་དེ་ཐད་ཀར་མགར་སྤུན་མཆེད་ལ་བླངས་པ་ཞིག་མིན་པ་ཤེས་ནུས་སོ། །འདུས་སྲོང་མང་བོ་རྗེ་
དང་མགར་སྤུན་མཆེད་བར་གྱི་འགལ་བ་དེ་ནང་ཁུལ་གྱི་འགལ་བ་ཁོ་ན་ཙམ་མ་ཡིན་པར་གཙོ་བོ་
རྒྱས་གཡོ་རྒྱུ་དང་ཕྲ་མ་སྣ་ཚོགས་སྤེལ་བས། མགུར་སྤུན་མཆེད་དང་བཙན་པོའི་བར་འགལ་བ་བྱུང་
བ་དང་། མཐར་མགར་སྤུན་མཆེད་ཀྱི་རུས་རྒྱུད་རྩ་མེད་བྱས་ཚུལ་སོགས། རང་གཞན་སུ་ལའང་
གསང་ཐབས་མེད་པའི་ལོ་རྒྱས་ཀྱི་སྐྱོ་གར་ཡ་ང་བ་ཞིག་ཡིན་ནོ། །
གསུམ་པ། འདུས་སྲོང་མང་བོ་རྗེས་མགར་ཚང་ལ་བཀྱོན་ཕབ་པས་སྲིད་དབང་ཉམས་
རྒུད་དུ་གྱུར་ཚུལ།
བཙན་པོ་འདུས་སྲོང་མང་བོ་རྗེས་མགར་ཚང་ལ་བཀྱོན་ཕབ་པ་ནས། ཆབ་སྲིད་དང་དཔལ་
འབྱོར། དམག་དོན་གྱི་ལས་སོགས་ཡོངས་རྫོགས། རྒྱལ་བོ་རང་ཉིད་ཀྱིས་འགན་བླངས་ཏེ། རང་
ལ་གློ་བ་ཉེ་བའི་བློན་ཆེན་དང་འབངས་མི་རེ་འགའ་ཡིག་ཚང་དང་བྱ་དགའི་སྐྱེས་ཀྱིས་ཚིམས་པར་
བྱས་ནས། སྤྱི་ལོ་༧༠༠ལོའི་དབྱར་ཁར་སུམ་པའི་རྗེ་བོ་ཏོན་ཡ་བགོ་ཟེར་བ་གྲུ་གུ་ཡུལ་གྱི་མཁོས་
དཔོན་དུ་བསྐོས། ལོ་དེའི་སྟོན་ཁར་བཙན་པོས་དམག་སྣ་དྲངས་ཏེ་ཀ་ཆུར་ཕེབས། འདི་དག་གི་
སྐོར་རྒྱའི་ཐང་ཡིག་ཏུ། སྤུན་བཙན་བུས་གུར་སྟོང་ཕྲག་ཙམ་དང་ཙུན་ལིན་གྱི་མང་བོ་རྗེ་སོགས་
37C



གངས་ལྗོངས་ཤེས་རིག་ནོར་བུའི་སློབ་གླིང་།
ཁྲིད་དེ་རྒྱ་ཡུལ་དུ་མགོ་འདོགས་སུ་ཕྱིན། ཝུའུ་ཙེ་ཐེན་གྱིས་ཆིབས་དམག་ཕྱི་རོལ་དུ་མངགས་ཏེ་
བསུ་བ་བྱས། བཙན་བུ་དང་མང་བོ་རྗེ་གཉིས་ལ་ཝང་གི་གོ་གནས་དང་ལྕགས་ཀྱི་མིང་བྱང་བསྩལ།
བཙན་བྲོད་ལ་རང་གི་འཁོར་དང་བཅས་ཅུང་ཡོན་ཀུའུ་བྱ་བར་སོང་ནས་བོད་དང་ཐབ་དགོས་པའི་
བཀའ་ཕབ། མ་འགྱངས་པར་བཙན་བྲོད་གྲོངས། སྤྱི་ལོ་༧༠༠བའི་ལྕགས་བྱི་ལོར་བོད་ཀྱི་དམག་
དཔོན་མང་བོ་རྗེ་ལྷ་ཟུང་བྱ་བ་མངག ས་ཏེ་ལེང་ཀྲིག་ཏུ་དམག་དྲངས། ཁྲང་སུང་ཞན་བོད་དམག་
གིས་བསྐོར། བང་ཞིག་ཅིན་བྱ་བའི་དམག་གིས་ཧོང་ཡོན་ཀུའུ་ཞེས་པའི་འགག་ཏུ་མང་བོ་རྗེ་ལྷ་
ཟུང་དང་འཐབ་སྟེ། བོད་ཀྱི་དམག་དཔོན་ཕལ་བ་གཉིས་བཀུམས། བོད་དམག་ཉིས་སྟོང་ལྔ་བརྒྱ་
བསད། ཅེས་འབྱུང་བ་འདི་ནི། འདུས་སྲོང་མང་བོ་རྗེས་མགར་ཚང་ལ་བཀྱོན་ཕབ་རྗེས་བཙན་པོ་
རང་ཉིད་ཀྱིས་དམག་འཐབ་བཀོད་འདོམས་བྱས་པ་ཐེངས་དང་བོ་ཡིན་ལ། ཕམ་ཁ་རྐྱང་རྐྱང་གིས་
ཕྱི་ནུར་ཐེངས་གཅིག་བྱས་པའི་ཉི་མ་དང་བོའང་ཡིན། དུས་སྐབས་དེ་ནས་བཟུང་བོད་བཙན་པོའི་ལོ་
རྒྱུས་ཀྱི་ཤོག་ལྷེ་ཡ་གཅིག་ཆེས་སྐྱོ་གར་དང་། ཡ་ངའི་རང་བཞིན་གྱི་ལོ་རྒྱུས་ཤིག་གི་འགོ་བསླངས་
པ་ཡིན་ལ། མི་རབས་ཤིག་གི་བསམ་བློའི་རྡོ་རིང་ལ་གས་ཆག་ཤོར་བའི་ཉི་མའང་ཡིན། ཉི་མ་དེ་
ནས་བཟུང་རྒྱ་བོད་བར་དམག་འཐབ་ལན་འགར་བྱས་ཀྱང་། བོད་དམག་གིས་རྒྱལ་ཁབ་གཅིག་ཀྱང་
མ་ལོན། དེ་ནས་སྤྱི་ལོ་༧༠༢ལོར་བཙན་པོས་དམག་ཆིག་ཁྲི་ལྷག་ཁྲིད་དེ་ཞི་ཀྲིག་ཏུ་དམག་དྲངས་
པ་ལ། དེ་གའི་ཏུའུ་ཏུའུ་ཡི་གོ་གནས་ཡོད་པའི་ཁྲིན་ཏ་ཆི་བྱ་ བས་ལན་བཞིར་འཐབ་པ་ཚང་མ་
རྒྱལ་ཁ་ལོན། བོད་དམག་ཆིག་སྟོང་ལྷག་བསད། བོད་ཀྱི་ཕོ་ཉ་བློན་མི་བཟའ་བྱ་བ་འདུམ་བྱེད་དུ་
མངགས། ཝུའུ་ཙེ་ཐེན་ནས་ཕོ་བྲང་དུ་སྐྱེམས་གསོལ་བར་གདན་དྲངས། ཞེས་དང་། ཡང་བོད་ཀྱི་
ལོ་རྒྱུས་ལ་ལའི་ནང་དུ་འདུས་སྲོང་མང་བོ་རྗེ་ཡི་སྐབས་བོད་ཀྱི་རྒྱལ་བོའི་མཐའ་བཞི་ནི། ཤར་ཟུ་
ཅེའུ། མུ་ཅེའུ། འུ་ཅེའུ་དང་གསུམ་ཡིན། ལྷོ་ཕྱོགས་བྲམ་ཟེའི་ཡུལ་ལ་བསླེབས། ནུབ་ཕྱོགས་
ལུ་ཐེན་ལ་བསླེབས། བྱང་ཕྱོགས་ཧོར་ལ་བསླེབས། དེ་རྣམས་བསྐོར་བ་ལ་དཔག་ཚད་མང་བོ་
ཡོད། བོད་ལྟ་བུ་དཔའ་བ་དང་། བརྟུལ་ཕོད་པ། རྒྱའི་རི་ཡི་རྒྱལ་བོ་ཧན་དང་། གཡུ་དང་། སེའུ་
ལ་སོགས་པའི་དུས་སུའང་མེད་པའི་གོ་ཞེས་གྲགས་པ་སོགས། དོན་ལ་མགར་ཁྲི་འབྲིང་སྤུན་ཆེད་
རྣམས་ཀྱིས་དཔག་དོན་ལས་བྱེད་པའི་དུས་སྐབས་ཡིན་པ་ལས། འདས་སྲོང་མང་བོ་རྗེ་ཁོ་རང་ཉིད་
37



དཔྱད་རྩོམ་གཅེས་བཏུས།
ཀྱིས་དམག་བྱས་ཏེ་ཡུལ་ཁམས་མང་བོ་བཅོམ་པ། ཏུན་ཧོང་གཏེར་ཡིག་དང་། བོད་ཀྱི་ཆོས་འབྱུང་
ཁུངས་བཙུན་དག་ན་གསལ་བ་དང་། དེ་མིན་ཐང་ཡིག་གསར་རྙིང་སོགས་སུ་ཤིན་ཏུ་གསལ་བས།
འདིར་ཡིག་ཚོགས་ལ་འཇིགས་ཏེ་མ་བྲིས་སོ། །ཡང་རྒྱ་ནག་ལ་མཚོན་ན་སྐབས་དེར། མགར་ཚང་
དང་འདུས་སྲོང་མང་བོ་རྗེའི་བར་དུ་ཕྲ་མ་བཅུག་ཐུབ་སོང་བ་དང་། མགར་བཙན་བྲོད་འཁོར་གཡོག་
དང་བཅས་པ་བཀུག་ཐུབ་སོང་བ་ནི་རང་ཉིད་ཀྱི་སྲིང་དབང་སྲ་བརྟན་དང་རྒྱལ་ཁ་ཐོབ་པའི་སྔ་ལྟས་
ལྟ་བུའི་ང་རྒྱལ་དང་སྤོབས་སེམས་ཀྱིས་ཁེངས་ཡོད་པ། རྒྱ་དཔོན་ཐང་ཞིས་ཅིན་དེ་བོད་དུ་གཡུལ་
སྤྲོད་དུ་འགྲོ་ཁར་རང་གི་དམག་མི་རྣམས་ལ། ད་ནི་བོད་རྣམས་འཆི་བའི་དུས་ལ་བསླེབས། ཅི་མང་
བོ་རྗེ་འདི་ འདུས་སྲོང་མང་བོ་རྗེ དམག་དཔོན་གསར་བ་ཡིན་པས་དམག་ཇུས་ཅི་ཡང་མི་ཤེས། ཁོ་
ངས་ཕམ་པར་བྱེད་དགོས་ཞེས་སྨྲས་ཏེ་རང་ཉིད་ཀྱི་འགོ་དྲངས་ཏེ་བོད་དམག་སྟེང་བརྒྱུགས། ཐེངས་
དྲུག་ལ་གཡུལ་སྤྲད་པར་ཚང་མ་རྒྱལ་ཁ་ཐོབ། བོད་དམག་ཉིས་སྟོང་ལྷག་བསད་ཅིང་གོ་རིམ་མེད་
པར་ཕྱིར་བྲོས། དེ་ནས་བོད་ཀྱིས་འདུམ་བྱེད་པར་ཕོ་ཉ་བཏང་ཞེས་གསུངས་པ་དང་། རྒྱ་དཔོན་
འདིའི་སྐད་ཆའི་ཤུགས་ལ་སྔོན་ཆད་མགར་ཁྲི་འབྲིང་སོགས་ཀྱིས་དམག་དང་འདུས་སྲོང་མང་བོ་རྗེའི་
དམག་ཐབས་ལ་གནམ་ས་ལྟ་བུའི་ཧེ་བག་མངའ་ཚུལ་རྟོགས་པར་མ་ཟད། ཁོ་ཚོའི་གདོང་ལ་ང་རྒྱལ་
དང་དཔའ་སྤོབས་ཀྱིས་ཀུན་ནས་ཁེངས་པ་འདིས་ཀྱང་འདུས་སྲོང་མང་བོ་རྗེ་ལ་མཚོན་ལ་མགར་
ཚང་ལ་ བཀྱོན་ཕབ་པས་རང་ཉིད་ཉེན་ཁའི་ཕྱོགས་སུ་གོམ་གང་མདུན་བསྐྱོད་བྱེད་པ་ལས་མ་འདས།
དེ་ནས་རྒྱ་ལ་དམག་འཐབ་ཐེངས་རེར་བོད་དམག་རྣམས་ཕམ་ཉེས་ཆེན་པོ་བྱུང་། སྤྱི་ལོ་༧༠༣ལོར་།
བཙན་པོ་གླིང་གི་འོལ་ཕྱག་ན་བཞུགས་ཤིང་། ལོ་དེར་ཕོ་ཉ་ཀམ་ཀེང་བོད་དུ་ཕེབས་། མདོ་སྨད་
ཀྱི་འདུམ་མ་ཡོལ་གྱི་ཅི་བྱ་བའི་ཡུལ་དུ་བསྡུས་། བློན་ཁུ་འགྱུར་ལོད་བཙན་པོ་རང་ཉིད་ཀྱིས་དམག་
དྲངས་ཏེ་ཕེབས་ཞེས་པའི་རྒྱལ་ཕྲན་དེ་དག་ནི། འཇང་ཡུལ་གྱི་ནང་ཚན་མྱ་དཀར་ནག་གཉིས་སུ་
དབྱེ་བ་དེ་ཡིན་། ལོ་རྗེས་མ་སྤྱི་ལོ་༧༠༤ལོར་། སླར་ཡང་བཙན་པོ་རང་ཉིད་ཀྱིས་དམག་སྣ་དྲངས་
ནས་དམག་ཐོག་ཏུ་སྐུ་གཤེགས་ཞེས་པའང་བོད་ཀྱི་ལོ་རྒྱུས་ཡོངས་གྲགས་སུ་འཇང་ཡུལ་དུ་སྐུ་
གཤེགས་པར་བཞེད་ལ། རྒྱའི་ལོ་རྒྱུས་འགའ་ཞིག་ཏུ་རྒྱལ་བོ་རང་ཉིད་ཀྱིས་དམག་ཁྲིད་དེ། བལ་
ཡུལ་དང་རྒྱ་གར་བྱང་ཕྱོགས་ཀྱི་ངོ་ལོག་པ་ཁ་ཅིག་གནོན་པའི་ཕྱིར་ཕེབས་སྐབས་བཀྲོངས་ཚུལ་
372



གངས་ལྗོངས་ཤེས་རིག་ནོར་བུའི་སློབ་གླིང་།
བྲིས་ཡོད་པ་བདེན་པ་ཡིན་ན། སྔོན་ཆད་བཙན་པོའི་མངའ་ཁོངས་ན་ཡོད་པའི་བལ་བོ་དང་རྒྱ་གར་
བྱང་ཕྱོགས་ཀྱི་ཡུལ་ཕྲན་འགའ་ངོ་ལོག་པ་ཡིན་དགོས་ལ། འདི་དག་དུ་ད་དུང་དཔྱད་པ འི་གནས་
སོ། གང་ལྟར་འདུས་སྲོང་མང་བོ་རྗེ་ཡིས་མགར་ཚང་ལ་བཀྱོན་ཕབ་རྗེས་སུ་། རྒྱལ་ཚན་འགའ་ངོ་
ལོག་པ་དང་། བཙན་པའི་དམག་ཤུགས་ཉམས་རྒུད་དུ་གྱུར་ཚུལ། རྒྱལ་བློན་བར་གྱི་འགལ་བ་ཛ་
དྲག་ཏུ་གྱུར་བ་སོགས་ཕྱོགས་གང་ལ་བལྟས་ཀྱང་མགར་སྤུད་མཆེད་ལ་བཀྱོན་ཕབ་པ་ཁོང་གི་ནོར་
འཁུལ་ཞིག་མིན་ཞེས་སུས་ཁ་ཚོད་གཅོད་ནུས་། ཁྱད་པར་དུ་མགར་ཚང་ལ་བཀྱོན་ཕབ་པ་དེས་
འདུས་སྲོང་མང་བོ་རྗེའི་རྒྱལ་སྲིད་སྲ་བརྟན་གྱི་ཕྱོགས་ལ་གནོད་པ་ལས་ཕན་པ་ཅི་ཡང་མེད་པ། ཁོང་
སྐུ་གཤེགས་པའི་ཕྱི་ལོ་ནས་བོད་ནང་ཁུལ དུ་བློན་པོ་རྣམས་ཀྱི་འགལ་བ་དང་འཐབ་རྩོད་ཀྱི་ཕྱོགས་
ནས་སྔར་དང་མི་མཚུངས་བའི་རྙོག་འཛིང་ཆེ་བ་ཞིག་ཏུ་གྱུར་བ་རེད་། དཔེར་ན་སྤྱི་ལོ ༧༠༥ལོར་
བློན་པོ་ལྡེག་རིན་པ་མནོན་སྣང་གྲགས་དང་། ཁེ་རྒན་མདོ་སྣང་ལ་སོགས་པའི་བློན་པོ་རྣམ་ངོ་ལོག་
ཅིང་། ཨ་ཕྱི་ཁྲི་མ་ལོད་ཀྱིས་དམག་བཏང་སྟེ་། ངོ་ལོག་མཁན་རྣམས་བསད་པ་དང་། ལོ་དེར་ཁུ་
མང་བོ་རྗེ་ལྷ་ཟུང་བློན་ཆེན་པོར་བཀའ་བསྩལ་བ་དང་། ཅུང་མ་འགྱངས་བར་གླིང་རིང་བྱ་བའི་ཡུལ་
དུ་ཁུ་མང་བོ་རྗེ་ལ་བཀྱོན་ཕབ་སྟེ་། དེའི་ཚབ་ཏུ་དབུས་ཁྲི་གཟིགས་ཞང་ཉེན་བློན་ཆེན་དུ་བསྐོས་།
དེར་མཐུད་ནས་སེ་རུབ་ཅེས་པའི་རྒྱལ་ཕྲན་དེ་ཡང་ངོ་ལོག་དེའི་ཕྱི་ལོ་སྤྱི་ལོ ༢༠༠༦ལོར་ཡང་འབོན་
ད་རྒྱལ་བཙན་ཟང་དང་བློན་ཆེན་པོ་ཁྲི་གཟིགས་གཉིས་ཀྱིས་དབྱར་འདུན་བསྡུས་ཏེ། ལྷོ་འདུས་
སྲེགས་ལ་བཀྱོན་ཕབ་པ་སོགས། འདི་དག་གི་སྐོར། རྒྱའི་ཐང་ཡིག་ལས་ཀྱང་། སྲས་རྣམས་ཀྱིས་
རྒྱལ་ས་བརྩད། ཡུན་རིང་འདས་རྗེས། འབངས་རྣམས་ཀྱིས་ཁྲི་འདུས་སྲོང་གི་སྲས་ཁྲི་ལྡེ་གཙུག་
བཙན་རྒྱལ་བོར་བསྐོར། དུས་སྐབས་དེར་ད་དུང་དཔོན་གནས་བསྐོ་བཞག་དང་ནང་བློན་ཕན་ཚུན་
བར་འགལ་བ་ཞི་འཇགས་སུ་མ་སོང་བར་སྔར་ལས་ཇེ་ཆེར་འགྲོ་བཞིན་པ་འདིས་ཀྱང་། བཙན་པོ་
འདུས་སྲོང་གི་མགར་སྤུན་མཆེད་བཀྱོན་ཕབ་པས་འཛམ་གླིང་གི་ཏོག་ཏུ་འཆིང་བའི་སྤུ་རྒྱལ་ཚང་
ཉམས་རྒུད་དུ་འགྲོ་བའི་འགོ་སློང་བ་ཞིག་དང་། བོད་སྤྱི་ཚོགས་ནང་ཁུལ་དུ་ཡ་ང་བའི་དོན་རྐྱེན་འདྲ་
མིན་རིམ་པ་ལྟར་འཕེལ་བའི་དུག་གི་ས་བོན་བཏབ་པ་འདི་ནི། རང་ཅག་གིས་རྗེ་བོར་བཀུར་བའི་
བཙན་པོ་འདིས་ནོར་འཁྲུལ་མིན་ཞེས་སུ་ཞིག་གིས་ཁ་ཚོན་གཅོད་དཀའ་འོ། །
373



དཔྱད་རྩོམ་གཅེས་བཏུས།
བཞི་བ། བཙུན་མོ་འབྲོ་བཟའ་ཁྲི་མ་ལོན་ཀྱིས་སྲིད་དབང་ལ་ལག་ཇི་ལྟར་བསྲིངས་ཚུལ་
སྐོར་གླེང་བ།
བཙུན་མོ་འབྲོ་བཟའ་ཁྲི་མ་ལོད་ནི། བོད་ཀྱི་ལོ་རྒྱུས་སྟེང་བུད་མེད་ཆབ་སྲིད་པ་སྐད་གྲགས་ཆེ་
བ་ཞིག་སྟེ། ཁོ་མོ་ནི་སྤྱི་ལོ ༦༥༣ཡས་མས་སུ་ཞེ་ཤིང་ཞེས་པའི་ཡུལ་དུ་སྐུ་བལྟམས། བོད་ཀྱི་རྒྱ་
རབས་སོ་ལྔ་བ་མང་སྲོང་མང་བཙན་གྱིས་བཙུན་མོ་ཁབ་ཏུ་བཞེས། བཙན་པོ་སྐུ་གཤེགས། སྤྱི་
ལོ༦༧༦ལོར）ནས་ཉིན་བདུན་ཙམ་གྱི་སྐབས་ཁོ་མོར་བཙན་པོ་འདུས་སྲོང་མང་བོ་རྗེ་སྐུ་འཁྲུངས།
དེ་ནས་བཙན་པོ་མང་སྲོང་མང་བཙན་སྐུ་གཤེགས་པ་གསང་རྒྱ་བྱས་ཏེ། སྤྱི་ལོ ༦༧༩ལོར་འདུས་
སྲོང་མང་བོ་རྗེ་ཁྲི་ལ་འཁོད་པ་དང་། སྲིད་ཀྱི་བྱ་བཞག་ཐབས་ཅད་མགར་བཙན་སྙ་སོགས་ཀྱིས་
བསྐྱངས་པར་མཛད། འདུས་སྲོང་མང་བོ་རྗེ་སྐུ་ན་ཆེར་སོན་ཏེ། སྤྱི་ལོ ༦༩༨པ་ལ་མགར་ཁྲི་འབྲིང་
དང་བཙན་བྲོད་སོགས་མགར་གྱི་མི་རྒྱུད་ལ་བཀྱོན་ཕབ་རྗེས། བཙུན་མོ་ཁྲི་མ་ལོན་གྱིས་སྤུར་རྒྱལ་
ཚང་གི་སྲིད་དབང་ལ་གསར་དུ་ལག་བསྲིང་འགོ་བརྩམས་པ་ཡིན་ལ། ཏུན་ཧོང་གཏེར་ཡིག་ལས།
བྱི་བའི་ལོ་ལ་བབ་སྟེ། དགུན་བཙན་པོ་ཕོ་བྲང་རྨ་བྱ་ཚལ་ན་བཞུགས། ཡུམ་ཁྲི་མ་ལོན་འོན་ཅང་
དོང་ན་བཞུགས་ཤིང་། རྒྱའི་བློན་པོ་ (g) ཅན་ཞིག་གིས་ཕྱག་འཚལ་བར་ལོ་གཅིག་ཅེས་བ
བ་བཀོད་
པ་ལས། བོད་ཀྱི་ལོ་རྒྱུས་ཐོག་འདི་ནས་བཟུང་བཙུན་མོ་ཁྲི་མ་ལོད་གང་དུ་བཞུགས་པའི་ལོ་རྒྱུས་
འབྲི་འགོ་བརྩམས་པ་ནི། ཁོ་མོ་སྐབས་དེ་ཤེད་ནས་འདུས་སྲོང་མང་བོ་རྗེ་ལ་ཕྱི་ནང་གི་ཆབ་སྲིད་ཀྱི་
ལས་གང་ཡིན་ཕྱོགས་ལ་བློ་འདོན་གྱི་གཙོ་བོར་གྱུར་བས་ཡིན་ལ། བཙུན་མོ་ཁྲི་མ་ལོས་སྤུར་རྒྱལ་
ཚང་གི་ཆབ་སྲིད་ལ་ལག་པ་བསྲིང་འགོ་བརྩམས་པའི་འགོ་འང་འདི་ནས་བཟུང་སློང་བ་ཡིན་པས།
ཁོ་མོས་ཆབ་སྲིད་ཀྱི་ལས་ཅི་བྱེད་ཐབས་ཅད་རྒྱལ་རབས་དེབ་ཐེར་རྣམས་སུ་གསལ་ལ། དེང་སང་
ལོ་རྒྱུས་སྨྲར་མཁན་ན་གཞོན་མང་བོ་ཞིག་གིས་བཙུན་མོ་ཁྲི་མ་ལོད་ནི་བཙན་པོའི་ཆབ་སྲིད་ལ་ལོ་
རྒྱུས་སྟེང་བྱུང་མ་མྱོང་བའི་བུད་མེད་ཆབ་སྲིད་པ་དང་། དམག་དོན་པ། སྤུ་རྒྱལ་ཚང་གི་གནམ་
འདེགས་ཀྱི་ཀ་བ་ལྟ་བུའི་བསྔགས་བརྗོད་གཏོར་གྱིན་འདུག་ལ། ཁོ་བོས་བསམ་ན་བོད་རྒྱལ་ཞེ་
374



གངས་ལྗོངས་ཤེས་རིག་ནོར་བུའི་སློབ་གླིང་།
གཉིས་རིང་ལ་བུད་མེད་སྲིད་ལ་ལག་པ་བསྲིང་མཁན་གྱི་གཙོ་བོ་ཡིན་པ་ལས། སྤུ་རྒྱལ་ཚང་གི་
གནམ་འདེགས་ཀྱི་ཀ་བ་ལྟ་བུར་བརྗོད་མི་ཐུབ་པ་ཁོ་མོའི་ལོ་རྒྱུས་དངོས་ལ་གཞིག་ན་རྟོགས་ཐུབ།
ལྷག་པར་དུ་ཁོ་མོས་ཆབ་སྲིད་ཀྱི་ལས་བྱས་པ་ནས་བཟུང་། ཕྱིའི་རྒྱལ་ཁབ་ལ་འབྲེལ་བ་འཛུགས་
པའི་ལམ་ལུགས་ཉམས་པ་དང་། ཡུལ་ཁམས་སོ་སོར་
པོ་སོར་རྒྱ་སྐྱེད་པའི་ས་རྒྱའང་ཇེ་ཆུང་ནས་ཇེ་ཆུང་དུ་
སོང་ཚུལ། མགར་ཚང་ལ་བཀྱོན་ཕབ་རྗེས་ནས་རྒྱ་བོད་བར་གྱི་གཡུལ་འཐབ་གྱི་རྣམ་པ་དེ་མི་རིང་
བར་ཞི་འཇགས་སུ་སོང་བ་དང༌། བོད་ནང་ཁུལ་གྱི་རྗེ་བློན་བར་འགལ་བ་རབ་དང་རིམ་འབྱུང་བ་
འདིས་ཀྱང་། འབྲི་བཟའ་ཁྲི་མ་ལོད་གནམ་འདེགས་ཀྱི་ཀ་བ་ལྟ་བུའི་བསྔགས་བརྗོད་གཏོར་ས་ཞིག་
འགྱུར་མིན་ཐེ་ཚོམ་དྲ་བར་མི་ཚུད་རང་ཚུད་ཡིན་ནོ། ཡང་གཞན་ཞིག་ནས་ཁོ་མོའི་ཆབ་སྲིད་ཀྱི་
ལས་བྱེད་སྟངས་ལ་བལྟས་ན། ཁོ་མོས་ཆབ་སྲིད་ཀྱི་ལས་བྱས་མ་ཐག་ནས་བློན་འབངས་མང་བོས་
ངོ་ལོག་གི་དུས་ཟིང་བསླངས་ཚུལ། ཆོས་འབྱུང་མཁས་པའི་དགའ་སྟོན་སོགས་ལོ་རྒྱུས་ཁུངས་
བཙུན་འགའི་ནང་དུ། སྤྱི་ལོ༧༠༥ལོར་ལྡེག་རེན་པ་སྣང་གྲགས་དང་། ཁེ་རྒན་མདོ་སྣང་ཟེར་བ་
སོགས་ཀྱིས་འགོ་བྱས་ཏེ་ངོ་ལོག་བརྒྱབས་པར། འབྲོ་བཟའ་ཁྲི་མ་ལོད་ཀྱིས་བོད་མོ་ན་ལ་རྩེ་ཞེས་
པའི་ས་གནས་ལ་ལྡེག་རེན་པ་སོགས་ངོ་ལོག་མཁན་རྣམས་བསད་ཅིང་། སྤྱི་ལོ༧༠༩ས་བྱི་ལོར་
སེ་རུབ་ཅེས་པའི་རྒྱལ་ཕྲན་ངོ་ལོག་པ་ཁོ་མོས་དམག་ལ་བརྟེན་ནས་ཡུལ་དེའི་རྒྱལ་བོ་གསོན་བཟུང་
བྱས་པ་སོགས་བཀོད་འདུག་པ་དེ་དག ང་ཚོས་ལོ་རྒྱུས་ལ་བལྟ་བྱེད་སྐྱོན་གྱིས་མ་བསྒྲིབས་པ་དག་
གིས་བལྟས་ན། དུས་སྐབས་དེར་ནང་བློན་དང་རྒྱལ་ཕྲན་དག་གིས་ངོ་ལོག་པ་ནི། ཁོ་མོའི་ཆབ་
སྲིད་ཀྱི་ལས་བྱེད་པར་ལྟ་སྟངས་ངན་པ་བཟུང་བའི་མཚོན་རྟགས་ཤིག་ཡིན་པ་མངོན་སུམ་རིག་པས་
ཤེས་ནུས་ལ། བདག་གིས་འདིར་ཆེད་དུ་བརྗོད་པ་ནི། བཙུན་མོ་འབྲོ་བཟའ་ཁྲི་ལོད་ཀྱིས་འདུས་
སྲོང་མང་བོ་རྗེ་སྐུ་གཤེགས་པ་ནས་སྤྱི་ལོ་༧ ༡༢ལོ་ཁོ་མོ་སྐུ་གཤེགས་རག་བར་དུ། བོད་བཙན་
པོའི་ནང་ཁུལ་དུ་བློན་པོ་རྣམས་ཀྱི་གོ་གནས་བརྗེ་སྤོར་དང་རྒྱལ་ཕྲན་དག་ལ་ངོ་ལོག་པ་སོགས་རྙོག་
འཛིངས་ཀྱི་ལས་ཤིན་ཏུ་མང་བ། མགར་ཚང་ལ་བཀྱོན་ཕབ་པས་མཇུག་འབྲས་ཀྱི་ཉམས་རྒུད་ཅིག་
ཏུ་བགྲང་ནུས་ལ། འབྲོ་བཟའ་ཁྲི་མ་ལོད་ཀྱིས་ཉམས་རྒུད་དུ་འགྲོ་བཞིན་པའི་སྲིད་དབང་སླར་གསོ་
བྱེད་མ་ཐུབ་པ་མཟད། མགར་ཚང་ལ་བཀྱོན་ཕབ་པ་ནས་སྤུར་རྒྱལ་ཚང་ཉམས་རྒུད་དུ་འགྲོ་བའི་
375



དཔྱད་རྩོམ་གཅེས་བཏུས།
འགོ་ཚུགས་པ་ཡིན་ཞེས་བརྗོད་པར་རིགས་སོ། །
ལྔ་བ། མཇུག་བསྡུ་བ།
སྤྱིར་ལོ་རྒྱུས་སྨྲ་བ་ཞིག་ལ་མཚོན་ན། རང་མི་རིགས་དང་རྒྱལ་ཁབ། དེའི་ཆོས་ལུགས་དང་
རིག་གཞུང་སོགས་ལ་དད་པ་དང་ཕྱོགས་ཞེན་ཙམ་གཙོ་བོ་བྱས་ཏེ་འབྲི་བ་ནི། ལོ་རྒྱུས་ཡང་དག་
ཅིག་མ་ཡིན་ལ། ལོ་རྒྱུས་ནི་བདེན་གནས་བློ་ཡིས་གཟུ་བོར་བརྟགས་རྗེས་དཔྱད་གསུམ་རྣམ་དག་
གིས་གཏན་ལ་འབེབས་དགོས་པ་ཞིག་ཡིན་ནོ། བདག་གིས་འདིར་འདུས་སྲོང་མང་བོ་རྗེ་དང་མགར་
ཚང་བར་འགལ་བ་བྱུང་ཚུལ་གྱི་སྐོར་གཙོ་བོ་རྒྱའི་ཐང་ཡིག་གསར་རྙིང་སོགས་ལ་དཔྱད་གཞི་བྱེད་
ཁུལ་བྱས་ཏེ་བྲིས་པ་ཡིན་ལ། བདག་ལ་སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཀྱི་ཡོན་ཏན་
སོགས་གང་ནས་དབུལ་བོ་དབུལ་རྐྱང་ཡིན་པས། བཤད་ལོག་བྱས་པ་ཅི་ཡོད་ཐམས་ཅད་ཁྱེད་ཀློག་
པ་བོ་དག་གིས་སྐྱོན་ལ་འཛུབ་མོ་ཀེར་རྒྱུ་མཁྱེན་ཞུ།
རྩོམ་པ་བོ། | ཙ་ཡུས་ཡོན་ཏན།
སྐབས་བཅུ་གསུམ་པའི་མཐར་ཕྱིན་སློབ་མ། | རྩོམ་འདི་ནི་༢༠༡༠ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་རང་དགོན་པར་སློབ་ཁྲིད་བྱེད་བཞིན་ཡོད།
376



གངས་ལྗོངས་ཤེས་རིག་ནོར་བུའི་སློབ་གླིང་།
བོད་མིའི་སྐད་ཡིག་གི་དར་རྒུད་གླེང་བ།
གྲོལ་སྡེ་རྒྱ་མཚོ།
（ རྨ་ལྷོ )
སྤྱིར་མི་རིགས་ཤིག་གི་དར་རྒུད་ནི། མིའི་ཚོ་ཁག་ཅིག་མི་རིགས་ཤིག་ཏུ་གྲུབ་པ་དང་། གྲུབ་
ཟིན་པའི་མི་རིགས་ཤིག་རྩ་མེད་དུ་འགྲོ་བ་ལ་བྱ་དགོས་ཤིང་། དེ་ཡང་སྐད་དང་ཡི་གེ་ཟས་གོས་ཡོ་
བྱད་ཡུལ་སྲོལ་གོམས་གཤིས་སོགས་མི་རིགས་གཞན་དང་ཐུན་མོང་མ་ཡིན་པ་ཞིག་ཏུ་གྲུབ་ཅིང་
གནས་པ་ནི་མི་རིགས་དེའི་དར་བའི་གནས་སྐབས་དང་། མི་རིགས་ཤིག་གི་ཁྱད་ཆོས་སུ་ཆོག་
པའི་སྐད་དང་ཡི་གེ་སོགས་ལ་མི་རིགས་དང་རྒྱལ་ཁམས་གཞན་ཞིག་གི་ཤན་ཞུགས་ནས་ཕར་མི་
རིགས་དེ་དང་དབྱེར་མེད་དུ་འདྲེས་པ་ལ་ཕྱོགས་པ་ནི་མི་རིགས་དེའི་ཉམས་རྒུད་ཀྱི་གནས་སྐབས་
ཡིན། དེས་ན་འདིར་སྐབས་སུ་བབས་པ་རང་རེ་བོད་ཁ་བ་ཅན་གྱི་དར་རྒུད་ཀྱི་སྲོག་རྩ་སྐད་ཡིག་གི་
སྐོར་གླེང་བ་ལ། དར་བའི་གནས་སྐབས་དང་། རྒུད་པའི་གནས་སྐབས། འབྱུང་འགྱུར་གླེང་བ་དང་
གསུམ།
དང་བོ། དར་བའི་གནས་སྐབས་དེ་གང་ཞེ་ན། འགོས་ལོའི་དེབ་སྔོན་ལས། བོད་ཀྱི་ཡུལ་
འདི་རྒྱ་གར་དང་འདྲ་བར་ཡུལ་དང་མི་ལ་སོགས་པ་གནས་པའི་བསྐལ་བ་ནས་བྱུང་བར་བྱས་ན་ཡང་
ལུང་དང་རིགས་པས་གནོད་པ་མེད་དོ། །ཞེས་བསྐལ་བ་ལ་གསུམ་དུ་ཕྱེ་བའི་ནང་ཚན་གནས་པའི་
བསྐལ་བ་ནས་བོད་ཀྱི་ཡུལ་དུ་མིའི་འགྲོ་བ་ཡོད་པར་གསུངས་ཤིང་། དེང་སང་ཡར་ཀླུང་ལྷོ་རྒྱུད་
དུ་རྡོ་ཆས་གསར་རྙིང་གི་དུས་སྐབས་ཏེ་མི་ལོ་ཁྲི་ཕྲག་གི་སྔ་རོལ་གྱི་མིའི་ལག་ཆ་སོགས་རྗེས་ཤུལ་
མང་བོ་གསར་རྙེད་བྱུང་བས་ཀྱང་བོད་ཀྱི་མི་རྒྱུད་འདི་ཆེས་སྔ་མོའི་དུས་ཤིག་ནས་བྱུང་བར་ཤེས།
377



དཔྱད་རྩོམ་གཅེས་བཏུས།
དེའི་སྟབས་ཀྱིས་བོད་ཀྱི་སྐད་ནི་དུས་འདི་ཙམ་ན་གསར་དུ་བྱུང་ངོ་ཞེས་སུས་ཀྱང་ཁ་ཚོན་མི་ཆོད་
མོད། མི་ལོ་ཁྲི་ཕྲག་དུ་མའི་སྔ་རོལ་ཞིག་ནས་བྱུང་བར་ནི་སུས་ཀྱང་སྨྲ་བར་སྤོབས་སོ། །བོད་ཀྱི་
ཡི་གེ་ནི། མཁས་པ་ལ་ལས་སྲོང་བཙན་ཡན་ཆད་ཅིག་ནས་ཡོད་པར་བཞེད་ལ། ཡོངས་གྲགས་སུ་
སྲོང་བཙན་གྱི་དུས་སུ་བྱུང་བར་བཞེད། གང་ལྟར་བྱས་ཀྱང་སྐད་དང་ཡི་གེ་གཉིས་ཀ་དུས་སྔ་མོ་དེ་
ཙམ་ནས་ཉེ་སྔོན་སྤྱི་ལོའི་དུས་རབས་ཉི་ཤུ་བའི་དུས་དཀྱིལ་བར་འཕེལ་ཞིང་རྒྱས་ཏེ། དུས་རབས་
དང་ཆབ་སྲིད་རིག་གནས་བཅས་ཀྱི་འཕོ་འགྱུར་གང་འདྲ་ཞིག་གི་འོག་ཏུའང་སྐད་ཡིག་གཞན་གྱི་དྲི་
མས་མ་སྦགས་པར་བོད་སྐད་དང་བོད་ཡིག་ཅེས་མཛུབ་མོ་འཛུགས་ས་ལས་མ་འགྱུར་བར་ཆབ་
དཔལ་རིག་གསུམ་གང་གི་ཐད་ལའང་དེས་མ་ཆོག་པ་མ་བྱུང་། ལྷག་པར་འཛམ་གླིང་ན་སྐད་གྲགས་
ཆེ་བའི་རིག་གཞུང་འདི་དག་རང་གི་སྐད་ཡིག་ལ་བསྟེན་ནས་འཆད་ཉན་སྤེལ་གསུམ་གྱིས་མི་རབས་
ནས་མི་རབས་སུ་རྒྱུན་འཛིན་བྱས་ཀྱང་སྐད་དང་ཡི་གེས་མ་འདང་བའམ་དགོས་མཁོ་སྐོང་མ་ཐུབ་ས་
གང་ཡང་མ་བྱུང་། དེས་ན་བོད་ཀྱི་སྐད་དང་ཡི་གེ་འདི་འཇིག་རྟེན་ན་ཡོད་པར་གྱུར་པ་ནས་སྤྱི་ལོའི་
དུས་རབས་ཉི་ཤུ་བའི་དུས་དཀྱིལ་ཡན་ཆད་ནི་བོད་ཀྱི་སྐད་ཡིག་གི་དར་བའི་དུས་སྐབས་སུ་བརྩིས་
ཆོག །
གཉིས་པ་རྒུད་པའི་གནས་སྐབས་ནི། སྤྱི་ལོའི་དུས་རབས་ཉི་ཤུ་བའི་དུས་དཀྱིལ་དུ་རིག་
གནས་གསར་བརྗེ་ཆེན་པོ་ཞེས་པའི་དུས་ཟིང་ལངས་ནས་གནམ་ས་བླ་འོག་བསྒྱུར་བ་ལྟ་བུའི་འཕོ་
འགྱུར་བྱུང་སྟེ་མི་རིགས་འདིའི་ཐུན་མིན་ཁྱད་ཆོས་ཡོད་པའི་སྐད་དང་ཡི་གེར་ཉམས་རྒུད་ཐེབས་
པའི་མགོ་བརྩམས་ཤིང་། དེ་ལས་བོད་སྐད་ལ་རྒུད་སྐྱོན་ཐེབས་པའི་ཚུལ་ནི། དེང་སྐབས་བོད་ཡུལ་
གྱི་ཁུལ་དང་རྫོང་ཞང་བཅས་ཀྱི་རྒྱ་རིགས་འདུས་ཚད་བརྒྱ་ཆའི་བརྒྱད་ཅུ་དང་ལྔ་བཅུ་སུམ་ཅུ་ཙམ་
དུ་སླེབས་ཡོད་སྙམ་བྱེད་ལ། རྒྱ་རིགས་དེ་དག་ཕལ་ཆེ་བ་འགོ་ཁྲིད་ལས་བྱེད་པ་དང་། ཚོང་ལས་
གཉེར་མཁན་སོགས་མང་ཚོགས་དང་འབྲེལ་འདྲིས་མང་དུ་བྱེད་དགོས་པའི་རིགས་ཡིན་སྟབས།
དམངས་དོན་ཞུ་གཏུག་བྱེད་པ། སྨན་བཅོས་དང་ཉོ་ཚོང་བྱེད་པ། ཡུལ་སྐོར་འགྲིམ་འགྲུལ་བྱེད་པ་
སོགས་ཀྱི་ཚེ། ཟས་གོས་ཡོ་བྱད། འཕྲུལ་ཆས་ཀྱི་རིགས་དང་བྱ་བའི་རིགས་སོགས་ཀྱི་ཐ་སྙད་
རྒྱའི་སྐད་ཀྱི་ལམ་ནས་་མ་ཤེས་ཚེ་བརྡ་སྤྲོད་ཐབས་མེད་ལ། ལས་དོན་གང་ཡང་སྒྲུབ་ཁག་པོ་བྱུང་
378



གངས་ལྗོངས་ཤེས་རིག་ནོར་བུའི་སློབ་གླིང་།
བས་གྲོང་དང་གྲོང་ཁྱེར་དུ་བོད་སྐད་བཀོལ་ས་མེད་པའམ། བཀོལ་སྤྱོད་བྱེད་ས་ཉུང་ངུར་གྱུར་ནས་
བོད་སྐད་ཀྱིས་གོ་མི་ཆོད་པའི་གནས་ཚུལ་བྱུང་དང་འབྱུང་བཞིན་ཡོད། གཞན་ཡང་སྐད་རིགས་
གཉིས་འདྲེས་མར་བཀོལ་སྤྱོད་བྱས་པའི་རྐྱེན་གྱིས་རྒྱའི་ཐ་སྙད་མང་བོ་ནད་ཡམས་བཞིན་དུ་བོད་
སྐད་ཀྱི་ཁྲོད་དུ་མཆེད་ནས་དེང་སང་བོད་ཆོལ་ཁ་གསུམ་པོའི་གང་དུ་སོང་ཡང་ཆུ་ཚོད་གཅིག་གི་
ཡུན་ཙམ་ལའང་རྒྱའི་ཐ་སྙད་གཅིག་ཀྱང་མ་འདྲེས་པར་སྤྱིར་བཏང་གི་ཁ་བརྡ་བྱེད་ཐུབ་མཁན་ཞིག་
མི་རྙེད་པའི་ཚད་ལ་སླེབས་ཡོད། ལྷག་པར་གྲོད་ཁྱེར་སོགས་སུ་སྡོད་པའི་བོད་མི་དར་མ་ཞིག་ཡིན་
ན། དེའི་རྒྱུན་སྤྱོད་སྐད་ཆའི་ཕྱེད་ཙམ་ལ་རྒྱ་སྐད་འདྲེས་ཡོད། ཆུང་དུས་ནས་གྲོང་ཁྱེར་དུ་ནར་སོན་
པའི་བོད་རིགས་ན་ཆུང་ཞིག་ཡིན་ན་བོད་སྐད་མི་ཤེས་པའམ་བོད་སྐད་ལས་རྒྱ་སྐད་ལ་དགའ་ཞིང་
བཤད་བདེ་བོ་ཆགས་ཡོད། བོད་ཀྱི་ཡི་གེ་ལ་རྒུད་སྐྱོན་ཐེབས་པའི་ཚུལ་ནི། ཡིག་རིགས་གཞན་
གྱི་ཤན་ཞུགས་ནས། དཔེ་མིང་མཚོན་པའི་རྟགས་དང་བཤད་རྟགས་སོགས་མི་དགོས་བཞིན་དུ་
བསྲེས་ནས་བཀོལ་སྤྱོད་བྱེད་བཞིན་པ་དཔེར་ན། བོད་ཀྱི་ཡི་གེར་དེབ་ཐེར་དཀར་པོ་ལས་ཞེས་
བྲིས་པས་ཆོག་ཀྱང་། དེབཐེར་དཀར་པོལས་ཞེས་བྲིས་པ་དང་། ཡང་། ངས་ཀྱང་སྔ་མོ་ཞིག་ནས་
དེ་ལྟར་བསམས་ཡོད་ཟེར་ཞེས་བྲིས་པས་ཆོག་མོད། “ངས་ཀྱང་སྔ་མོ་ཞིག་ནས་དེ་ལྟར་བསམས་
ཡོད་ཟེར། ཞེས་བྲིས་པ་སོགས་བརྗོད་དོན་སྟོན་པ་ལ་ཁྱད་པར་ལྷག་པོ་གང་ཡང་མེད་ཀྱང་། ད་ལྟ་
རྟགས་དེ་ཚོ་མ་བཀོལ་ན་ཡི་གེ་མ་དག་པར་བརྩི་བའི་ཚད་ལ་སླེབས་ཡོད། གཞན་ཡང་ཁུལ་དང་
རྫོང་སོ་སོའི་ལས་ཁུངས་ཆེ་གེ་མོ་དང་ག་གེ་མོ་སོགས་ཀྱི་སྒོ་བྱང་སྟེང་དུའང་ཡིག་ནོར་མཐོང་ལ།
ཐ་ན་ཐོག་ཁང་སྟེང་གི་གསེར་འོད་ལམ་ལམ་འཕྲོ་བའི་བོད་ཡིག་ལའང་ཡིག་ནོར་དང་བརྡ་སྤྲོད་དང་
འགལ་བའི་སྐྱོན་ཡོད་པ་མཐོང་རྒྱུ་ཡོད། དེ་ལྟར་བོད་ཀྱི་སྐད་དང་ཡི་གེ་ཉམས་བཞིན་པ་མངོན་སུམ་
དུ་མཐོང་ཡང་དོ་སྣང་དང་སེམས་ཁྲལ་བྱེད་མཁན་ཉུང་ཉུང་ལས་མེད་པར་བལྟས་ན། འདས་པའི་
མི་ལོ་བཅུ་ཕྲག་ཁ་ཤས་ནས་ད་ལྟའི་བར་ནི་བོད་ཀྱི་སྐད་དང་ཡི་གེའི་ཉམས་རྒུད་ཀྱི་དུས་སྐབས་ཡིན་
ཞེས་བཤད་ཆོག་ཆོག་ཡིན། འདིར་སྐད་ཡིག་ཉམས་པའི་རྐྱེན་གྱིས་མི་རིགས་ཀྱི་ཁྱད་ཆོས་གཞན་
དང་གཞན་དག་ཀྱང་ཉམས་རྒུད་དུ་འགྲོ་བཞིན་ཡོད་པའི་ཚུལ་ཅུང་ཟད་བརྗོད་ན། གོང་ནས་ཞུས་
པ་ལྟར། མི་རབས་རེ་རེ་བཞིན་སྐད་ཡིག་འགྱུར་བ་དང་བསྟུན་ནས་བོད་ཀྱི་སྐད་ཡིག་རིག་གནས་
37



དཔྱད་རྩོམ་གཅེས་བཏུས།
ཡུལ་སྲོལ་གོམས་གཤིས་སོགས་ལ་བཅངས་པའི་དུང་ཤེན་རིམ་བཞིན་ཉམས་ནས་མི་རིགས་གཞན་
གྱི་ཤན་ཞུགས་ཏེ། བོད་ཟས་བཟའ་མི་འདོད་པ། བོད་གོས་གོན་མི་འདོད་པ། བོད་སྐད་བཤད་
མི་འདོད་པ། བོད་ཆས་སྤྲས་མི་འདོད་པ། བོད་ཀྱི་རིག་གནས་སྦྱང་མི་འདོད་པ། ཐ་ན་མགོ་སྐྲ་
སེར་པོར་སྒྱུར་བར་བྱེད་པ་སོགས་རང་གི་ཤ་ཁྲག་གི་ཕུང་བོ་དེ་བོད་མིའི་བརྒྱུད་པ་ཞིག་ཡིན་པར་
ངོ་གནོང་བཞིན་པའང་ཉུང་ཉུང་མིན། མདོར་ན་སྐད་རིགས་གཉིས་དབྱེ་འབྱེད་མེད་པར་མཉམ་
གནས་བྱས་པས། བོད་ཀྱི་སྐད་ཡིག་གཙོས་བོད་ཀྱི་ཤེས་རིག་དང་གཤིས་ཀ་སོགས་བོད་མིའི་ཁྱད་
ཆོས་ཀྱི་དྲི་ཙམ་ཡང་མི་བྲོ་བའི་མི་རབས་གསར་བ་ཞིག་འཚར་ལོངས་འབྱུང་བཞིན་ཡོད་པ་སོགས་
འཇིགས་སྣང་དང་དངངས་སྐྲག་སྐྱེ་དགོས་པའི་དུས་སྐབས་ཤིག་མིག་མདུན་དུ་སླེབས་ཡོད།
གསུམ་པ། མ་འོངས་པར་རང་རེའི་སྐད་ཡིག་ལ་དར་རྒུད་ཅི་འབྱུང་ཞེ་ན། དེ་ནི་གཙོ་
ཆེར་ད་ལྟའི་བོད་མི་རྣམས་ལ་རག་ལས་ཡོད། འདས་པའི་མི་ལོ་ལྔ་བཅུ་ཙམ་ཐེབས་པར་གཞིགས་
ན། ང་ཚོ་ད་དུང་འདི་ལྟར་ཤེས་མེད་ཚོར་མེད་དང་རེ་མེད་སྤོབས་མེད་ངང་མདུན་དུ་བསྐྱོད་པ་ཡིན་
ཚེ། མི་རིགས་འདིའི་ཐུན་མོང་མ་ཡིན་པའི་སྐད་དང་ཡི་གེ་འཛིན་སྐྱོང་སྤེལ་གསུམ་བྱེད་མཁན་མེད་
ད་ངང་ངམ་ཤུགས་ཀྱིས་ཉམས་དམས་སུ་གྱུར་ནས། དེང་ཕྱིན་མི་ལོ་བརྒྱ་ཙམ་འགོར་ཚེ་བོད་སྐད་
གཙང་མ་ཞིག་དང་བོད་ཡིག་དག་མོ་ཞིག་ནི་གང་དུ་ཡང་མི་རྙེད་ལ། དེའི་རྐྱེན་གྱིས་འཛམ་གླིང་ན་
སྐད་གྲགས་མཐོ་བའི་བོད་མིའི་ཤེས་རིག་འདི་ཀུན་ཀྱང་ཉེ་སྔོན་ལོ་རབས་དྲུག་ཅུ་བར་བཤད་པ་ལྟར་
ངེས་པར་དུ་རྨོངས་དད་ཀྱི་ཆ་ལག་ཅིག་ཏུ་འགྱུར་རྒྱུ་གདོན་མི་ཟ། རྒྱུ་མཚན་ནི། སྐད་ཆ་འགྱུར་
ཆེ་ན་ཡི་གེ་དང་བར་ཐག་ཇེ་རིང་ཇེ་རིང་དུ་གྱུར་ནས་སྐད་ཆ་ཡོད་ཚད་ཡིག་ཐོག་ཏུ་འགོད་མི་ཐུབ་
པས། སྐད་དང་བསྟུན་ནས་ཡི་གེ་གསར་པ་ཞིག་བཟོ་བའམ། ཡང་ན། མི་རིགས་གཞན་གྱི་ཡི་གེ་
ཞིག་བཀོལ་སྤྱོད་མི་བྱེད་ཐབས་མེད་ཡིན། དེ་བས་སྔར་བོད་ཡིག་ཏུ་བྲིས་པའི་རིག་གཞུང་དེ་ཀུན་
སུས་ཀྱང་མི་གོ་བའི་གླེགས་བམ་གྱི་ཕུང་བོ་ཞིག་ཏུ་འགྱུར་རྒྱུ་དང་། ཡང་ན་དེ་དག་སློབ་པ་ལ་དཀའ་
ཚེགས་ཇེ་ཆེར་གྱུར་ནས་ལག་ལེན་གྱི་གོམས་སྟབས་ཇེ་དལ་དུ་འགྱུར་རྒྱུ་ཡིན་པས་སོ། །འདིར་ཁ་
ཅིག་གིས། སྐད་ཡིག་རིག་གནས་རྙིང་བ་དེ་དག་ལ་ཤི་འཐམ་སྤར་འཐམས་ནས་ཅི་བྱེད། གསར་བ་
གསར་སྤེལ་བྱས་ན་མི་ཆོག་གམ་སྙམ་ན། གསར་སྤེལ་མ་བྱས་ན་འཕེལ་རྒྱས་མི་འབྱུང་བ་ནི་ཀུན་
380



གངས་ལྗོངས་ཤེས་རིག་ནོར་བུའི་སློབ་གླིང་།
ལ་གྲགས་ཤིང་གྲུབ་པ་ཞིག་རེད་མོད། མིའི་རིགས་སུ་གྱུར་ཏོ་ཅོག་གིས་ལུས་ངག་གི་རྩོལ་བ་ཅི་དང་
ཅི་བྱེད་པ་ཐམས་ཅད་དངོས་སམ་བརྒྱུད་ནས་རང་གཞན་ལ་བདེ་བ་འཐོབ་པའི་ཆེད་ཁོ་ན་ཡིན། བདེ་
སྐྱིད་འཐོབ་པ་དེ་ཡང་ནང་བསམ་བློ་ཡར་རྒྱས་དང་ཕྱི་འབྱོར་བ་ཡར་རྒྱས་གཏོང་བ་ཁོ་ན་ལ་རག་
ལས་པའི་ཕྱིར་དང་། དེ་ལས་ཀྱང་ཞི་བདེ་དང་གཞན་ཕན་ལ་དམིགས་པའི་བསམ་བློ་ཞིག་མེད་ན་
ཕྱིའི་འབྱོར་བ་གཅིག་པུ་ཡར་རྒྱས་ཅི་ཙམ་བཏང་ཡང་མཐར་ཐུག་གི་བདེ་སྐྱིད་ངོ་མ་ཞིག་འཐོབ་མི་
ཐུབ་པའི་ཕྱིར། དེ་འདྲའི་བསམ་བློ་ཡར་རྒྱས་གཏོང་བ་ལ་ཡང་བོད་མིའི་ཤེས་རིག་ལས་ལྷག་པའི་
བསླབ་བྱ་ཞིག་སྔར་མ་བྱུང་ལ་ཕྱིས་ཀྱང་མི་དགོས་པས་ནོར་བུ་ལག་ན་ཡོད་དུས་ངོ་ཤེས་པར་བྱེད་
རྒྱུ་གལ་ཆེ། ཕྱིའི་འབྱོར་བ་ཡར་རྒྱས་གཏོང་ཐབས་ཁོ་ནར་ཆགས་ནས་ནང་བསམ་བློ་ཡར་རྒྱས་
གཏོང་བའི་ཐབས་བླ་ན་མེད་པ་དེ་དག་ཡལ་བར་མི་འདོར་བར་ཞུ། མདོར་ན་གོང་དུ་ཞུས་པ་ལྟར།
ང་ཚོ་ད་དུང་འདི་ལྟར་ཤེས་མེད་ཚོར་མེད་དང་རེ་མེད་སྤོབས་མེད་ངང་མདུན་དུ་བསྐྱོད་པ་ཡིན་
ན། བོད་བརྒྱུད་ནང་བསྟན་ཤེས་རིག་གི་གཙོས་སྔར་ཡོད་རིག་གནས་སྤྱིའི་དར་རྒུད་ཀྱི་སྲོག་རྩ་
ཉག་གཅིག་མཚམས་འཇོག་དགོས། འབྱུང་འགྱུར་འཕེལ་རྒྱས་ཀྱི་རྨང་གཞི་ཁོ་ན། བོད་མི་རིགས་
ཐུན་མིན་དུ་མཚོན་བྱེད་ཀྱི་ཁྱད་ཆོས་གཅིག་པུ་གཅོད་མཚམས་འབྱེད་དགོས། བོད་མིའི་སྐད་དང་
ཡི་གེ་ཉམས་རྒུད་དང་བསླད་སྐྱོན་ཅན་དུ་གྱུར་ཏེ། མི་རིང་བར་མི་རིགས་འདི་རིག་གཞུང་དང་སྐད་
ཡིག་དང་བཅས་ཏེ་རྩ་མེད་དུ་འགྲོ་རྒྱུ་ཐག་ཆོད་ཡིན། དེས་ན་ཉེན་ཁ་དེ་དག་སེལབའི་ཐབས་ཡོད་
དམ་མེད་སྙམ་ན་ཡོད་དེ། འཛམ་གླིང་མཁས་པ་རྣམས་ཀྱིས་བསྔགས་བརྗོད་དང་ཡིད་སྨོན་ཚན་
མེད་གནང་བཞིན་པའི་བོད་ཀྱི་རིག་གཞུང་འདི་དག་དང་། མི་ལོ་ཁྲི་ཕྲག་དུ་མའི་ལོ་རྒྱུས་ཡོད་པའི་
རླབས་ཆེ་བའི་མི་རིགས་འདི་ཉིད་རྩ་འཐོར་ཤུལ་མེད་དུ་མ་གྱུར་བའི་གོང་རོལ་འདི་ཉིད་ནས། རྒྱལ་
ཁབ་ཕྱི་ནང་ཀུན་ན་ཡོད་པའི་བོད་མི་ཡོངས་ཀྱིས་མཐུན་སྒྲིལ་དང་སྟོབས་ཤུགས་གཅིག་ཏུ་བསྒྲིལ་
ཏེ། སློབ་གསོའི་བྱ་བ་རྒྱ་ཁྱབ་ཏུ་སྤེལ་ནས། སྲོལ་རྒྱུན་རིག་གནས་རྒྱུན་འཛིན་དང་དར་སྤེལ།
དེང་རབས་སྔོན་ཐོན་ཚན་རྩལ་ནང་འདྲེན་དང་བཀོལ་སྤྱོད། རང་རིགས་ཀྱི་ཁྱད་ཆོས་ཡོད་པའི་
སྐད་ཡིག་རྒྱུན་འཛིན། མི་རིགས་འདིའི་ཁྱད་ཆོས་ཡོད་པའི་ཁར། མི་རིགས་འདིའི་དགོས་མཁོ་
སྐོང་ཐུབ་པའི་ཤེས་ལྡན་རྗེས་རབས་པ་གསོ་སྐྱོང་བཅས་བྱས་ན་མི་རིགས་འདིའི་ཉམས་རྒུད་རྩ་བ་
38



དཔྱད་རྩོམ་གཅེས་བཏུས།
ནས་བཟློག་ཐུབ་ཅིང་། རིག་གནས་གསར་རྙིང་གི་ཕ་བུ་ངོ་འཕྲོད་ནས་མ་འོངས་པར་གངས་ལྗོངས་
འདི་ཉིད་ཆོས་སྲིད་གཉིས་ཀར་འཛམ་གླིང་ན་འགྲན་ཟླ་བྲལ་ཞིང་། འཛམ་གླིང་འཚེ་མེད་ཞི་བདེ་
དང་སྣོད་བཅུད་མཉམ་གནས་ལ་ཁྲིད་སྟོན་དང་བཀའ་བཀོད་བྱེད་ཐུབ་པའི་ཡུལ་ཁམས་ཁྱད་པར་བ་
ཞིག་ཏུ་འགྱུར་ཐུབ་པར་ཡིད་ཆེས་བྱས་ཆོག ཡ་མཐའ་ཐུག་པ་མེད་པའི་དུས་ཤིག་ནས་བརྩམས་
ཏེ། །རྡུལ་ཁྲག་རྒྱ་མཚོས་བསྐྲུན་པའི་མི་རིགས་ཀྱི་སྲོག་རྩ། །དུས་འགྱུར་འཐག་སོ་འཁོར་བའི་
བར་མཚམས་ལ་ཚུད་ན། །སུ་དང་གང་ནི་སྐྱོབ་པའི་དཔུང་གཉེན་དེ་ཡིན་ཨང་། །ལྟ་ངན་མུན་སྟུག་
གཏིབས་པའི་གཞི་དཀྱིལ་ལ་མ་འཁྱམས། །འཛམ་གླིང་རིག་པས་བསྐོར་བའི་བློ་རྒྱ་རེ་སྐྱེད་ལ། །
ཕྱི་ནང་དཔུང་ཁ་སྡེབས་པའི་ཐབས་ཚུལ་ལ་བརྩོན་དང་། །སྨུག་སྤྲིན་གོར་མོ་འདི་ཡི་ཕར་རྒྱབ་དེ་
མཐོང་ཡོང་། །ཡོད་ཚད་གནམ་ལ་རེ་བ་བླུན་པོ་ཡི་ལུགས་ཡིན། །ཐམས་ཅད་ལག་པས་མི་འགྲུབ་
དཀའ་ངལ་གྱི་ཁ་སྣོན། །གང་ལ་གང་འཚམ་སྤྱོད་པའི་ཐབས་འཕྲུལ་ཞིག་ཡོད་ན། །མ་འོངས་གངས་
ས་རང་གི་ལག་མཐིལ་ན་ཡོད་དོ། །ལམ་འགྲོ་བའི་རྨི་ལམ། གཙང་སྐོར་ཐུབ་བསྟན་ཡེ་ཤེས། དར་
ལྕེ་རླུང་གིས་སྐྱོད་པའི་རི་སུལ་ནས། །ལྷ་ཀླུ་གཉན་གསུམ་བགྲོས་པའི་གསང་བ་ཐོས། །རྫ་བྲག་
རྔམ་བརྗིད་ཤོར་བའི་སྐྱོ་ངོགས་ནས། །སེམས་འགྱུ་གནམ་ལྕགས་འཕྲུལ་མདའ་ཤར་གྱིས་འཕེན། །
དུག་ཚེར་འདབ་ལོ་གཟེངས་པའི་གནས་མལ་ནས། །མུན་པའི་བཙན་རྫོང་སློག་པའི་སྙིང་སྟོབས་
ཀྱིས། །མངར་སྐྱུར་ཁ་བའི་རྨི་ལམ་ཐེངས་གསུམ་རྨིས། །འདས་ཟིན་དབྱར་གསུམ་སྐྱེད་མོའི་ཚལ་
ཆེན་ནས། །མེ་ཏོག་མཆོད་ཕྲེང་བསྟར་བའི་གཟི་བྱིན་གྱིས། །གངས་དཀར་གཅལ་དུ་བཀྲམ་པའི་ཕ་
ས་ལ། །ཡིད་འོང་སུམ་རྩེན་གནས་ཀྱི་མཚར་སྡུག་བཞེངས། །གློ་བུར་ཤར་རླུང་འཚུབ་མའི་གདུག་
རྩུབ་ཀྱིས། །སྟོན་མཇུག་གྲོང་ཚོའི་མཛེས་སྡུག་ཁད་ཀྱིས་བཅོམ། །སངས་མེད་ཡམས་ནད་འཕྱུར་
བའི་དུག་རླངས་ཀྱིས། །རྐང་གཉིས་མི་ལ་ཤུགས་རིང་མྱ་ངན་བྱིན། །ཉི་ཟླའི་འཇིག་རྟེན་རྔམ་མཐུག་
མུན་པས་བཟུང་། །སྐར་མའི་གྲོང་ཚོ་བྱང་རླུང་ལྷགས་བུས་བཅོམ། །མུན་ཁྲོད་འོད་ལ་འཁྲེང་བའི་
ལམ་འགྲོ་བར། །ཚོར་མེད་སྤྱང་ཚོགས་འཇབ་རྒོལ་ལྷོད་ཀྱིས་བཞུར། །ཁུ་བྱུག་སྐྱོ་དབྱངས་ལྷོ་
མཐའི་ནགས་ན་གྲག ། འཇོལ་མོའི་མིག་ཆུ་གངས་རིའི་འདབས་སུ་འཐོར། །སེམས་ཀྱི་རྨ་ཁའི་ན་
ཟུག་རེ་རེ་ལས། །མིག་ཆུའི་སྙན་ངག་བྲིས་པ་ཐེངས་གཅིག་མིན། །སྲ་བརྟན་བྲག་རི་མཐོན་པོའི་
332



གངས་ལྗོངས་ཤེས་རིག་ནོར་བུའི་སློབ་གླིང་།
་་་་་་...
ཡང་རྩེ་ནས། །རྒོད་པོའི་གཤོག་འགྱུར་ངོམ་པའི་འཕུར་སྟངས་དྲན། །འདི་ལྟར་སེམས་འགྱུའི་ཁ་
དོག་གསར་བ་ལས། །རང་གི་འབྱུང་ཁུངས་འཚོལ་བའི་ཆོད་སེམས་རྙེད། །ཉེར་དགུའི་མུན་ནག་
སྟུག་པོའི་ཐུ་འོག་ནས། །རེ་སྒུག་མིག་ཟུང་དགུང་གི་ཉི་མར་ཅེར། །རང་གཤིས་བྲག་ལ་འཆའ་བའི་
གླེན་རྟགས་ཀྱིས། །ཕྱི་ནང་མནར་གཅོད་དཀའ་སྡུག་སྙིང་ལ་ཟིན། །མཐོན་པོའི་སྒང་ནས་སོ་བལྟ་
ཐེངས་གསུམ་བྱས། །དམའ་མོའི་གཞུང་ནས་ཤུགས་རིང་ལན་གསུམ་ཐོར། །རང་ཁྱིམ་ཁ་བའི་ལས་
དབང་བསམ་ནས། །མགོ་སྐྱེས་སྐྲ་ལོ་འཐོར་བའི་གྲངས་མཐའ་དབེན། །འདང་བརྩེའི་རྨུ་ཐག་ཉི་ཟླའི་
ཟེར་ལ་བཏགས། །རེ་བའི་གོམ་སྟབས་གངས་རིའི་དབུ་རྩེར་བསྒྱུར། །འགྲུལ་བཞུད་རྐང་རྗེས་མི་
དམིགས་ལམ་འགྲོ་བས། །དུས་གསུམ་བདེ་སྡུག་རྨི་ལམ་འདི་ལྟར་རྨིས། །
་. . " ་་་ ་་་ ་ས ་ ་་་་་་་་་་་་་་་་་་༌་་་་་་་་་་
་་་་་་
རྩོམ་པ་བོ། །གྲོལ་སྡེ་རྒྱ་མཚོ།
སྐབས་གསུམ་པའི་མཐར་ཕྱིན་སློབ་མ། །རྩོམ་འདི་ནི་༢༠༠༡ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མདོ་སྨད་གཙང་དགོན་པར་བསླབ་པ་སློབ་གཉེར་བྱེད་བཞིན་ཡོད།
383



་.，，
དཔྱད་རྩོམ་གཅེས་བཏུས།
མིག་སྔའི་དགོན་སྡེ་དང་གཞུང་སྒྲུབ་སློབ་གྲྭའི་བར་ཐག་ལས་
བསླངས་པའི་བསམ་གཞིག་ཐོར་བུ།
དམེ་གཙང་འཇིགས་མེད་རྒྱ་མཚོ།
(དགའ་བདེ ）
ནང་དོན་གནད་བསྡུས། དགོན་སྡེ་དང་སློབ་གྲྭའི་ཁྲོད་ནས་ཤེས་ཡོན་སྣ་འཛོམས་ལྡན་པའི་མི་སྣ་
སྐྱེད་སྲིང་བྱེད་དགོས་ཚུལ་དང་།ཕན་ཚུན་གྱིས་མཐུན་སྒྲིལ་གཙིགས་སུ་བཟུང་སྟེ། ང་ཚོའི་རིག་
གཞུང་རྒྱུན་འཛིན་དང་མི་རིགས་གཞན་གྱི་རིག་གནས་ནང་འདྲེན་བྱེད་དགོས་ཚུལ་སོགས་མཁས་
དབང་རྣམས་ཀྱི་གསུང་ལ་གཞི་བཅོལ་ཏེ་རང་གིས་ཕྲན་ཙམ་དཔྱད་པ། བརྡ་ཆད་གཙོ་བོ། དགོན་སྡེ།
སློབ་གྲྭ། རིག་གནས། མཐུན་སྒྲིལ། ཡར་རྒྱས།
གླེང་གཞི།
གངས་ཅན་ཁ་བའི་ལྗོངས་འདིར་བོད་རྒྱལ་གདུང་རབས་མུ་ཏིག་ཕྲེང་བ་བསྟར་དུ་བརྒྱུས་པ་
ལས་རྒྱལ་རབས་སོ་བདུན་པ་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་རིང་ལ། མཁན་སློབ་རྣམ་གཉིས་
གདན་དྲངས་ཤིང་བོད་ཀྱི་དགོན་སྡེའི་ཐོག་མ་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་ཕྱག་འདེབས་མཛད། གྲྭ་བའི་ཐོག་མ་སད་མི་མི་བདུན་རབ་ཏུ་བྱུང་། དེ་ནས་བཟུང་
བོད་ཀྱི་དགོན་པ་རྣམས་ནི་མདོ་རྒྱུད་རིག་གནས་ཀྱིས་བསྡུས་པའི་ཐུན་མོང་དང་ཐུན་མོང་མ་ཡིན་
པའི་རིག་གཞུང་རྨད་དུ་བྱུང་བ་སྲུང་སྐྱོབ་དང་འཛིན་སྐྱོང་སྤེལ་གསུམ་བྱ་བའི་གནས་སུ་གྱུར། མཉམ་
334



གངས་ལྗོངས་ཤེས་རིག་ནོར་བུའི་སློབ་གླིང་།
མེད་ཐུབ་དབང་མཆོག་གི་ལུང་རྟོགས་ཀྱི་བསྟན་པ་ལ་ཐོས་བསམ་སྒོམ་གསུམ་གྱིས་བྱ་བ་ཆེས་ཆེར་
མཛད་དེ། སྐྱེ་འགྲོ་ཀུན་ལ་འཕྲལ་ཕུགས་གཉིས་ཀྱི་ཕན་བདེའི་རྨང་བཏིང་། མདོར་ན་དགོན་སྡེ་ནི་སྤྱི་
ཚོགས་ཀྱི་རྨོངས་མུན་སེལ་བའི་སྒྲོན་མེ་དང་། ཡང་དག་ལམ་ལ་ཁྲིད་པའི་དེད་དཔོན་ཡིན། གུང་
ཐང་བསྟན་པའི་སྒྲོན་མེ་དབང་ཕྱུག་ཚང་གིས། དོན་སྙིང་ངེས་ཅན་ཞིག་གི་ཐད་ནས་བཤད་ན་རིག་
གནས་མེད་ཚེ་ཐམས་ཅད་མེད་པ་རེད། ཅེས་གསུངས་བ་ལྟར། ས་སྒང་ཧྲིལ་བོ་འདིའི་སྟེང་དུ་ངོམ་
ཆོག་ཆོག་གི་རིག་གཞུང་ཁྱད་པར་དུ་འཕགས་པ་འདི་ཡང་དགོན་སྡེའི་ཁྲོད་ནས་འཆད་རྩོད་རྩོམ་
གསུམ་གྱི་འགན་བཞེས་པའི་བཀའ་དྲིན་གྱིས་ད་ལྟའི་བར་དུ་གནས་པ་ཡིན་ནོ། ། ཡིན་ཡང་དུས་
རབས་ཉེར་གཅིག་པའི་སྐབས་འདིར་དགོན་པ་ཕལ་ཆེར་གྱི་ནང་དུ་རིག་གནས་འཐུས་ཚང་བ་ཞིག་
ལ་སློབ་སྦྱོང་བྱེད་པ་ལྟ་ཅི། ནང་དོན་རིག་པ་ཁོ་ནའི་ཕྱོགས་ཀྱི་སློབ་གཉེར་བྱེད་རྒྱུ་ཡོད་པའང་དཀོན་
ཚོད་སྣང་། དེ་བས་རིག་གནས་ཀྱི་དགེ་མཚན་དང་། ཁྱད་ཆོས། ངོ་བོ་མ་རྟོགས་པས་དེང་རབས་རིག་
གནས་དགྲ་རུ་ལྟ་བ་དང་། སུམ་རྟགས་དག་གསུམ་སོགས་ཀྱང་མི་མཁོ་བའི་ཚོད་དུ་ཡོད་པར་སྣང་།
སློབ་གྲྭ་ཆེ་འབྲིང་ཆུང་སོགས་ཀྱིས་ཀྱང་ཐུན་མོང་མ་ཡིན་པའི་ནང་བའི་ཆོས་གཞུང་ལ་ཞིབ་འཇུག་མི་
བྱེད་པར་ཡར་རྒྱས་དང་གོང་འཕེལ་གྱི་བཀག་རྡོ་རུ་རློམ་པ་ནི་ཤིན་ཏུ་འཁྲུལ་བར་སྣང་སྟེ། ཕན་ཚུན་
ཐུན་མོང་གིས་རིག་གཞུང་གང་དང་གང་ལ་ནུས་ཡོད་ཀྱིས་སྦྱང་བ་ཧུར་ཐག་རེ་བྱས་ན། ཤེས་ཡོན་
སྣ་འཛོམས་ཀྱི་མི་སྣ་འཇོན་ཐང་ལྡན་པ་མང་པོ་ཞིག་ཆར་རྗེས་ཀྱི་ཤ་མོ་བརྡོལ་པ་བཞིན་འཚར་ལོངས་
འབྱུང་བ་ལ་དམིགས་ནས་འདི་ཉིས་གླེང་སློང་བ་ལ། སློབ་གྲྭ་དང་དགོན་སྡེའི་བར་ཐག་གླེང་བ་དང་།
སློབ་གྲྭ་དང་དགོན་སྡེའི་བར་ཐག་ཇེ་ཉེར་གཏོང་དགོས་པ། དེ་ལྟར་བཏང་བའི་དགོས་པ་བཅས་ཚན་
པ་གསུམ་དུ་བསྡུས་ཏེ་གླེང་བར་བྱའོ། །
དང་བོ་སློབ་གྲྭ་དང་དགོན་སྡེའི་བར་ཐག་གླེང་བ།
དེང་སྐབས་དགོན་པ་ཕལ་ཆེར་གྱིས་འདོན་དབྱངས་རྟ་དང་། རྡུང་ཕྱག་ལེན། ཚོགས་དུས་
མཆོད་སོགས་གཙོ་བོ་འཛིན་པ་ལས་བཤད་སྒྲུབ་ཀྱི་བསྟན་པ་འཛིན་སྐྱོང་སྤེལ་གསུམ་ལ་ཐུགས་
395



དཔྱད་རྩོམ་གཅེས་བཏུས།
ཁུར་ཆེས་ཆེར་མི་བཞེས་ཤིང་། གྲྭ་བཙུན་སྤྱི་ལ་དམིགས་ཏེ་ཀློག་བསླབས་པ་ནས་བཟུང་སུམ་རྟགས་
དག་གསུམ་སོགས་རིག་གནས་སྣ་འཛོམས་ཤིག་སྦྱང་རྒྱུའི་གོ་སྐབས་མི་བསྐྲུན་པར་མ་ཟད། རང་
ཉིད་མོས་ཤིང་སྦྱང་བར་འདོད་པ་དག་ལ་ཡི་རང་
རང་མི་བྱེད་ཅིང་། བརྡ་འཕྲིན་དུས་རབས་འདིར་མ་ཤེས་
ཐབས་མེད་ཀྱི་རིག་གནས་སོགས་ལ་སྡང་མིག་ལྟ་བ་ནི་ཤིན་ཏུ་མ་ལེགས་ཏེ། སྔོན་གྱི་ལམ་སྲོལ་དག་
ལ་ལེགས་ཉེས་ཀྱི་ཆ་ཅི་མཆིས་ཀྱང་། ཚད་མར་བཟུང་སྟེ། གཟུ་བོའི་བློ་ཡིས་བརྟག་ཅིང་དཔྱད་པ་
མི་བྱེད་པར་རྙིང་ཞེན་རྐྱང་རྐྱང་དང་ཨུ་ཚུགས་ཁོ་ནས་དབང་བསྒྱུར་བྱེད་པ་ནི་རང་གཞན་གཉིས་ཀ་
ཕུང་བའི་རྒྱུ་ཉག་གཅིག་ཏུ་གྱུར་འདུག ན་ཚོད་གཞོན་ཞིང་བློ་རིག་གློག་ལྟར་རྩེན་པའི་སྐབས་སུ་ཡི་
གེ་སྦྱོར་ཆོག་གི་ཆོ་ག་ཁོ་ན་ལ་ཧུར་ཐག་གིས་འབད་པ་ཙམ་ལས་གཞུང་ཚིག་བློར་འཛིན་དང་། ཞོར་
དུ་བྲིས་གཟུགས། སུམ་རྟགས་དག་གསུམ། སྒྲ་སྙན་ངག རྩིས་ས་རིས་སོགས་གོ་རིམ་དང་ལྡན་
པའི་སློབ་སྦྱོང་གཙིགས་སུ་བཟུང་སྟེ། དབྱིན་རྒྱ་ཡིག་རིགས་དང་། གློག་ཀླད་སོགས་ལའང་སྦྱང་
ཁུལ་ཙམ་རེ་བྱེད་པ་ནི་ཉིན་མོའི་སྐར་མ་ལས་ཀྱང་ཤིན་ཏུ་དཀོན་པས། ན་གཞོན་བློ་གསལ་རྣམས་
ཀྱི་གསེར་ལས་ལྷག་པའི་དུས་ཚོད་ཆུད་ཟོས་སུ་བཏང་བ་ནི་འགྱོད་ཅིང་ཡིད་ཕངས་པའི་གནས་ལས་
མ་འདས་སོ། །སློབ་གྲྭ་ཆེ་འབྲིང་གང་ཡིན་ཡང་སློབ་མ་རྣམས་ཀྱིས་སློབ་གྲྭའི་བཀོད་སྒྲིག་ལྟར་བསླབ་
གཞི་ཆ་ཚང་བར་དཔྱིས་ཕྱིན་པར་སྦྱང་ཐུབ་ཀྱིན་ཡོད་མེད་ཅི་རིགས་དང་། གལ་ཏེ་བསླབ་གཞི་ཆ་
ཚང་བར་རྫོགས་པར་བྱས་ཀྱང་མི་རིགས་རང་བཞིན་ཅན་གྱི་རིག་གནས་དང་། སློབ་གསོ། ལོ་རྒྱུས་
སོགས་རྩ་བ་ནས་བོར་ཚར་བའི་བསླབ་བྱ་ཏག་ཏག་རེད། དེ་བས་མི་རིགས་ཀྱི་ཁྱད་ཆོས་དང་རིག་
གནས་ཀྱི་དགེ་མཚན་རྟོགས་བྱེད་ཀྱི་བློ་མིག་ལྡོངས་པས། ཁ་ཤས་ཀྱིས་མི་རིགས་རང་གི་ཆོས་དང་
རིགས་གནས། སྐད་དང་ཡི་གེ། གཤིས་སྤྱོད་སོགས་འདོར་ཅི་ཐུབ་བྱེད་བཞིན་ཡོད། དེ་ནི་མཐར་
གཏུགས་ན་རང་སྲོག་རང་གིས་གཅོད་པའི་ཉེས་ཅན་དུ་གྱུར་པ་མ་ཡིན་ནམ། ལ་ལས་ཆོས་ཚིག་བཞི་
ཞིག་གི་དོན་མ་རྟོགས་ཀྱང་།ནང་ཆོས་ནི་ཡར་སྐྱེ་རུ་མི་འཇུག་པ་དང་འཕྲེད་འདའ་རུ་མི་འཇུག་པའི་
བཀག་རྡོ་རེད་ཅེས་བྱུང་རྒྱལ་དུ་སྨྲ་བ་ནི། རང་ཉིད་ཐོས་རྒྱ་དང་མཐོང་རྒྱ་ཆུང་བའི་བློན་པོ་ནོར་ལྟ་བུ་
ཞིག་ཡིན་པ་ར་སྤྲོད་བྱས་པ་ལས་ཐོབ་བྱ་ཅི་ཞིག་ཡོད་དམ། འཇིག་རྟེན་ཁམས་ཀྱི་བྱ་དངོས་ཡོད་དོ་
ཅོག་ལ་བླང་དོར་གྱི་ཁྱད་པར་འབྱེད་བྱེད་ཀྱི་དཔྱོད་པའི་བློ་མིག་ཅིག་དགོས་ཏེ་གཞན་རྗེས་སུ་འབྲང་
386



གངས་ལྗོངས་ཤེས་རིག་ནོར་བུའི་སློབ་གླིང་།
བ་དང་ཧོལ་རྒྱུགས་ཙམ་གྱིས་རང་མཚང་ངོམ་པ་ལས་བདེན་པར་རློམ་པ་གཅིག་ཀྱང་ཡོད་མི་སྲིད།
དགོན་སྡེ་དང་སློབ་གྲྭ་ནི་ཤེས་ཡོན་སྣ་འཛོམས་ལྡན་པ་སྐྱེད་སྲིང་བྱེད་སའི་གནས་ཡིན་པ་དང་། སློབ་
མ་དང་གྲྭ་བ་སུ་ཡིན་ཡང་སེམས་ཅན་ལ་ཕན་བདེ་བསྐྲུན་བྱེད་དང་མི་རིགས་ཀྱི་བླ་སྲོག་ཏུ་གྱུར་པའི་
རིག་གཞུང་སྲུང་སྐྱོབ་དང་དར་སྤེལ། ཞིབ་འཇུག་དང་ལག་ལེན་བྱེད་རྒྱུ་ནི་འོས་འགན་ཉག་གཅིག་
ཏུ་གྱུར་པ་སྨོས་ཅི་དགོས། འཆལ་གཏམ་ཐོ་རེ་བ་ཚད་མར་བཟུང་ནས། ནང་ཕན་ཚུན་བར་ངན་སྨྲས་
ཀྱིས་མཆིལ་ཞགས་འཕེན་རེས་བྱེད་པ་ནི་ཤིན་ཏུ་མ་རིགས་ཏེ། འཇིག་རྟེན་གྱི་ཁ་དཔེར། རང་མཚང་
ཕུད། རྟའི་རྐང་བཅག་ཅེས་པའི་དཔེ་ལས་མ་འདས་སོ། ། འཛམ་གླིང་སྤྱི་ཚོགས་འཕེལ་རྒྱས་ཀྱི་ཚ་
རླབས་ཇི་ལྟར་འཕྱུར་ན་ང་ཚོའི་མི་རིགས་དང་སྲིད་འབྱོར་རིག་གསུམ་དེ་དེ་ལྟར་འཕེལ་རྒྱས་སུ་འགྲོ་
བར་ནུས་ཤུགས་ཡོད་རྒུ་འདོན་དགོས་པ་ལས། རང་རློམ་དང་ང་རྒྱལ་ཁོ་ནས་ཁེངས་པ་ནི་དུད་འགྲོ་
དང་གཉིས་སུ་མ་མཆིས་པ་སྔ་མོ་ཉིད་ནས་ཤེས་པ་གལ་ཆེ།
གཉིས་པ། སློབ་གྲྭ་དང་དགོན་སྡེའི་བར་ཐག་ཇེ་ཉེར་གཏོད་དགོས་པ།
དགོན་སྡེ་དང་སློབ་གྲྭའི་བར་ཐག་ཇེ་ཉེར་གཏོང་བ་ལ། བོད་ཀྱི་རིག་གཞུང་ཕུན་སུམ་ཚོགས་
པ་ལུང་རྟོགས་ཀྱི་བསྟན་པ་རིན་པོ་ཆེ་འཆད་རྩོད་རྩོམ་གསུམ་གྱི་བྱ་བ་བླ་མེད་མཛད་པའི་བླ་སྤྲུལ་
མཁན་གསུམ་དང་། གྲྭ་བ་རྣམས་དང་།དེང་སྐབས་ངེས་པར་དུ་ཤེས་དགོས་པའི་དབྱིན་རྒྱ་ཡིག་
རིགས་དང་། གློག་ཀླད་སོགས་མི་རིགས་གཞན་གྱི་རིག་གནས་ལ་ནང་བྱན་ཆུད་པའི་སློབ་གྲྭའི་དགེ་
རྒན་དང་སློབ་མ་སུ་ཡིན་ཡང་། བརྟག་ཅིང་དཔྱད་པའི་སྒོ་ནས་ཕན་ཚུན་གྱི་དགེ་མཚན་དང་ཁྱད་
ཆོས་ངེས་པར་དུ་ལེན་དགོས་པར་མ་ཟད། ནང་བའི་ཆོས་ལུགས་ནི་མི་ཚང་མས་ཤེས་དགོས་ཏེ། ཨ་
ལགས་དོར་ཞི་ཚང་གིས། སངས་རྒྱས་ཆོས་ཀྱི་གཞུང་ལུགས་འདི་ནི་ཤེས་རབ་ཀྱི་འོད་སྟོང་འཕྲོས་
པའི་ཤེས་བྱའི་བང་མཛོད་ཆེན་པོ་ཞིག་ཡིན་པས། ཆོས་ལུགས་པ་ཉུང་ཤས་ཤིག་གིས་ཤེས་པ་ཙམ་
གྱིས་ས་ཆོད་ཆེན་པོ་མི་ཡོང་བས་ཚང་མས་ཤེས་དགོས་ཅེས་གསུངས་པ་ལྟར། ནང་བསྟན་ཆོས་
ལུགས་ནི་གྲྭ་བ་ཁོ་ནས་ཤེས་པ་ཙམ་གྱིས་མི་ཆོག་པར་མིའི་རིགས་ཀྱིས་སྤྱི་མཐུན་དུ་ཤེས་དགོས་
337



དཔྱད་རྩོམ་གཅེས་བཏུས།
པ་བསྟན་ཡོད། འཛམ་བུ་གླིང་གི་དབུགས་ལྡན་ཡོད་དོ་ཅོག་ལ་ཞི་འཇམ་བག་ལྷོད་དང་སྲ་བརྟན་གྱི་
བདེ་སྐྱིད་ཅིག་ལྡན་དགོས་ན། ནང་སེམས་ལ་ཞིབ་འཇུག་བླ་མེད་ཅིག་བྱས་ཡོད་པའི་རིག་གཞུང་
ཡང་དག་པ་ནང་དོན་རིག་པ་ཁོ་ན་ལ་བརྟེན་དགོས་པར་སེམས། ནང་དོན་རིག་པ་ཚུལ་བཞིན་དུ་
ཤེས་ན་སྐྱོན་ཡོན་གྱི་ཆ་ཕྲ་རགས་དང་བཅས་པ་ངང་ངམ་ཤུགས་ཀྱིས་རྟོགས་སླ་བ་སྨོན་ཅི་དགོས།
དཔེར་ན་མི་ཞིག་གི་བཟང་ངན་ཤེས་ན་དགོས་ན། མི་དེལ་ཧ་ཅང་ཆ་རྒྱུས་ཆེན་པོ་ཡོད་དགོས་པ་
ཇི་བཞིན་མི་རིགས་ཤིག་གི་རིག་གནས་དང་ཆོས་ལུགས་ཀྱི་ངོ་བོ་ཤེས་དགོས་པ་ཡང་དེ་བཞིན་
ནོ། །གལ་ཏེ་ཇི་བཞིན་དུ་ཤེས་ན་ལག་ལེན་བྱེད་མི་བྱེད་རང་ཉིད་ལ་རགས་ལས་པས་བཙན་ཐབས་
ཀྱིས་བཀོད་འདོམས་བྱེད་མཁན་གཅིག་ཀྱང་མེད། དེས་ན་ཐ་སྙད་རིག་གནས་དང་ཀྱང་མ་བསླབས་
ན་ཤེས་བྱའི་གནས་རྣམས་མི་རྟོགས་ཏེ། དཔལ་མགོན་འཕགས་པ་ཀླུ་སྒྲུབ་མཆོག་གི་ཞལ་སྔ་
ནས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་ནུས། །དམ་པའི་དོན་ནི་མ་རྟོགས་
པར། །མྱ་ངན་འདས་པ་ཐོབ་མི་འགྱུར། །ཞེས་གསུངས་པ་ལྟར་རིག་གནས་ཆེ་ཆུང་གང་དང་གང་
ཡིན་ཡང་ཕན་ཚུན་འབྲལ་ཐབས་མེད་པའི་གཅིག་ལ་གཅིག་བརྟེན་གྱི་འབྲེལ་བ་ཧ་ཅང་ཟབ་པས་ཡི་
གེ་སྦྱོར་ཀློག་ཙམ་ནས་བཟུང་སྟེ་རིམ་བཞིན་རིག་གནས་ཀུན་ལ་བསླབས་དགོས་པར་གདམས་
ཡོད། དེ་མིན་མི་རིགས་ཧྲིལ་བོ་ལ་མཚོན་ན། བརྒྱ་ཆའི་མང་ཤོས་ནང་གི་མང་ཤོས་ནི། མི་སྐྱ་ཕོ་
མོ་ཡིན་པ་དང་དེ་དག་སྐྱེད་སྲིང་བྱེད་ས་ནི་གཞུང་སྒེར་གང་རུང་གི་སློབ་གྲྭ་ཁོ་ན་རེད། དེ་བས་སློབ་
གྲུ་མེད་ཚེ་མི་རིགས་ཧྲིལ་བོ་ཡར་རྒྱས་འོངས་དཀའ་བའི་གནས་སུ་ལྷག་འདུག གུང་ཐང་བསྟན་པའི་
དབང་ཕྱུག་ཚང་གིས། ང་ནི་ཆོས་ལུགས་དད་མོས་བྱེད་མཁན་ཞིག་ཡིན་ཞིང་། ཆོས་ལུགས་ཀྱི་
ན་བཤའ་གོན་ཀྱིན་ཡོད་པ་མ་ཡིན་ནམ། འོན་ཀྱང་མིག་སྔའི་གནས་ཚུལ་འོག་ཏུ་དགོན་པ་དང་སློབ་
གྲྭ་གཉིས་བསྡུར་ན་བདག་གི་ལྟ་ཚུལ་ནི་སློབ་གྲྭ་དགོན་པ་ལས་གལ་ཆེ་བ་རེད། འདི་ལྟར་བཤད་ན་
དོན་ཅི་ཡིན་ཞེ་ན། ཁྱེད་རང་ཉིད་མི་རིགས་ཀྱི་མགོ་ཡར་བཀྱགས་མེད་པ་དང་། མི་རིགས་གཞན་
པའི་རྗེས་སྙེག་མི་ཐུབ་པ་ཡིན་་ཕྱིན་ཁྱེད་ཀྱི་དགོན་པ་འདི་ཡང་འཕེལ་རྒྱས་ཡོང་མེད། ཅེས་དང་།
རིག་གནས་ཡོད་ན་ཆོས་འདོན་པ་ཡང་སླ་མོ་ཡིན། རྒྱལ་རབས་རིམ་བྱོན་གྱི་སྤྱི་ཚོགས་ནང་དུ་རིག་
གནས་ཡོད་པའི་མི་ཚང་མར་སྲུང་སྐྱོབ་ཐོབ་པ་རེད། དེ་ལྟར་བྱས་ན་བཟང་ཆ་ཡོད་པ་ལས་ངན་ཆ་
388



སྨཅཔ#
གངས་ལྗོངས་ཤེས་རིག་ནོར་བུའི་སློབ་གླིང་།
མེད། དེའི་སྟོབས་ཀྱིས་ཆོས་ལུགས་ལ་མཚོན་ནས་བཤད་ན། སློབ་གྲྭ་སྒྲུབ་ན་བཟང་བ་རེད། ཅེས་
སོགས་སློབ་གྲྭ་དང་སློབ་གྲྭར་འགྲོ་ན་བ་ནི་ཧ་ཅང་གལ་ཆེ་ཚུལ་མང་བོ་གསུངས་ཡོད་པ་ནང་བཞིན་
ནོ། །དེས་ན་དགོན་སྡེའི་ཁྲོད་ནས་དེང་རབས་རིགས་གནས་ལ་གདོང་པགས་བརྗེས་པ་དང་། སློབ་
གྲྭའི་ཁྲོད་ནས་སྲོལ་རྒྱུན་རིག་གནས་ལ་མཆིལ་ཞགས་འཕེན་པ་སོགས་ནི་མི་འོས་པ་དང་མི་རིགས་
པའི་གནས་སུ་འཁུམས། འུ་ཅག་རིགས་རུས་གཅིག་ཡིན་ཕྱིན་གཟུ་བོའི་བློ་ཡིས་མ་དཔྱད་པར་
ངན་སྨྲས་དང་སྐྱོན་ཚང་འབྲུ་བ་ནི་རང་ཤ་བཅད་དེ་ཁྱི་སྡུན་དུ་འཕེན་པ་ལས་མ་འདས་སོ། །དེ་བས་
རྨོངས་ཞེན་དང་ཨུ་ཚུགས་ཀྱི་མདའ་མདུང་རྒྱང་དུ་དོར་ཏེ་གནའ་དེང་རིག་པའི་གཞུང་ལུགས་ལ་
ཐུན་མོང་དུ་འཇུག་ན་མི་ཚེ་ལ་འོད་སྟོན་ལྡན་པ་ཞིག་ཅིའི་ཕྱིར་འོང་མི་སྲིད་དམ། ང་ཚོའི་ནང་བའི་
ཆོས་ལུགས་ནི་མི་ཞིག་ལ་མཚོན་ན་ངེས་པར་དུ་ཤེས་དགོས་ཏེ། མ་ཤེས་ན་མི་ཚེ་སྟོང་ཟད་དང་
མི་ལུས་ཕྱེད་ཀ་ཙམ་ཞིག་རེད་ཅེས་བཤད་ན་མི་ཆོག་པ་མེད་པར་སྙམ། ཆོས་ལུགས་ཀྱིས་འགྲོ་བ་
མིའི་རིགས་ལ་ཤེས་རིག་སྟེར་གྱིན་ཡོད་ལ་འགྲོ་བ་མི་རིགས་ལ་མི་ཚད་ལྡན་ཞིག་དགོས་པའི་གནས་
ལུགས་བཤད་ཀྱིན་འདུག་ཡོད། ཆོས་ལུགས་མེད་ན་མི་དེ་ཞ་ར་ཡིན་ལ། ཆོས་ལུགས་མེད་ན་མི་
དེ་དུད་འགྲོ་ལས་མ་འདས། ཞེས་པ་ལྟར་ཆོས་ལུགས་ལ་གདེངས་འཇོག་དང་ཞིབ་འཇུག་བྱས་ནས་
རང་ཉིད་མི་ཚད་ལྡན་ཞིག་བྱེད་པའི་ཐབས་ལམ་ལ་འབད་རྒྱུ་གལ་ཆེ་བར་སྣང་། འཛམ་གླིང་གི་ཁ་
ཕྱོགས་དང་དེང་རབས་ཀྱི་འགྲོས་དང་བསྟུན་ནས་དེང་རབས་རིག་གནས་ལ་ཡང་མི་རྨོངས་པ་ཅིས་
ཀྱང་བྱེད་དགོས། གནའ་དེང་གི་རིག་གཞུང་ཁྱད་མེད་དུ་མ་ཤེས་ཏེ་ཅིག་ཤོས་ཤེས་ལ་ཅོག་ཤོས་
ཤེས་ན་ཡན་ལག་མ་ཚང་བའི་མི་དང་མཚུངས་པས། དབུ་མའི་ལམ་ལ་ཞུགས་ཏེ་མདུན་ནས་
དུ་བསྐྱོད་དགོས་པར་སེམས།
གསུམ་པ། སློབ་གྲྭ་དང་དགོན་སྡེའི་བར་ཐག་ཇེ་ཉེར་གཏོང་བའི་དགོས་པ།
སྤྱིར་འགྲོ་བ་མིའི་རིགས་དང་ལྷག་པར་མི་རིགས་གང་ཡིན་ཡང་ཕྱི་དངོས་པོའི་དཔལ་ཡོན་དང་།
ནང་བསམ་པའི་དཔལ་ཡོན་གཉིས་འཕེལ་རྒྱས་དང་། འཕྲལ་ཕུགས་གཉིས་ཀར་བདེ་སྐྱིད་འབྱུང་
389



དཔྱད་རྩོམ་གཅེས་བཏུས།
དགོས་ན་གནའ་དེང་གི་རིག་པའི་གནས་ཀུན་ངེས་པར་དུ་བསླབ་སྟེ་ཡོན་ཏན་སྣ་འཛོམས་ཀྱི་ཤེས་
ལྡན་པ་ཞིག་ཏུ་འགྱུར་དགོས། འཇིག་རྟེན་ཁམས་ཆེན་པོའི་ལེགས་ཉེས་བླང་དོར་འབྱེད་པའི་བློ་
མིག་གསལ་ཞིང་ཤེས་བྱ་ཐམས་ཅད་ལ་མཁྱེན་རྒྱ་མཁའ་ལྟར་ཡངས་བའི་སྐྱེས་བུ་དམ་པ་རྣམ་ཐར་
གྱི་རྒྱུན་སྐྱོང་བར་འབད་དགོས་པར་སེམས། དེ་ལས་ལྡོག་སྟེ་སྐྱེས་སྟོབས་ཀྱི་ཤེས་རབ་དང་སྦྱང་
སྟོབས་ཀྱི་ཡོན་ཏན་མེད་པར་བླུན་པོ་ཕྱུགས་ལྟ་བུར་གྱུར་ན་རང་གཞན་གཉིས་ཀའི་དོན་མི་འཁྱོངས་
པར་མིག་མཐོང་ལག་ཟིན་ཡིན་པར་སྨོས་མ་དགོས་སྟེ། མཁན་ཆེན་ཚུལ་ཁྲིམས་བློ་གྲོས་ཀྱིས།
རིག་གནས་མེད་ན་དེང་སང་གི་དུས་འདིར་བྱ་བ་སྙིང་པོ་ཅན་གང་ཡང་བསྒྲུབས་མི་ནུས་ཏེ། དེས་
ན་བོད་ཀྱི་ཕྲུ་གུ་འདི་རྣམས་མ་འོངས་བའི་བོད་ཀྱི་ཆོས་དང་འཇིག་རྟེན་གཉིས་ཀྱི་བདག་པོ་ཡིན་
ལ།འབྱུང་འགྱུར་བོད་ཀྱི་ལས་དབང་དེ་འདི་རྣམས་ཁོ་ན་ལ་རག་ལས་ཡོད་པ་ཤེས་དགོས། གལ་ཏེ་
འདི་རྣམས་རྨོངས་པ་ཕྱུགས་ལྟ་བུ་འབའ་ཞིག་ཏུ་གྱུར་ན་བོད་ཀྱི་ཆོས་འཇིག་རྟེན་གཉིས་ཆར་འཕེལ་
རྒྱས་དང་རྒྱུན་འཛིན་ལེགས་པོ་འབྱུང་བའི་གོ་སྐབས་གཏན་ནས་མེད་པར་ངེས།ཞེས་གསུངས་པའི་
དགོངས་དོན་ལ་མནོ་བསམ་ཡང་ཡང་གཏོང་བའི་སྐབས་ལགས་སོ།། བོད་མི་རིགས་ཀྱི་སྲིད་འབྱོར་
རིག་གསུམ་འཕེལ་རྒྱས་སུ་འགྲོ་དགོས་ན་ངེས་པར་དུ་ཡོན་ཏན་སྣ་འཛོམས་ཀྱི་ཤེས་ལྡན་མང་བོ་
ཞིག་གིས་དགོན་སྡེ་དང་སློབ་གྲྭ་ནས་འཚར་ལོངས་འབྱུང་དགོས་པ་དང་། བདེ་སྡུག་གི་དཔུང་བ་
མཉམ་དུ་གཤིབ་སྟེ། མཐུན་སྒྲིལ་གྱི་ཨ་ལོང་གཅིག་ཏུ་བརྒྱུས་ནས། ཕན་ཚུན་ལ་རམ་འདེགས་དང་
སྟོབས་ཤུགས་གཅིག་ཏུ་སྒྲིལ་ཏེ་ཆོས་ལུགས་དང་། རིག་གནས། མི་རིགས་དང་དཔལ་འབྱོར་
སོགས་སྲུང་སྐྱོབ་བྱེད་པ་སོགས་ཕྱོགས་གང་ཅིའི་ཐད་ནས་འཕེལ་རྒྱས་སུ་གཏོང་བར་ཧུར་བརྩོན་
དང་ནུས་ཤུགས་ཡོད་ཚད་འདོན་དགོས་པ་ཀུན་གྱི་ཕྲག་སྟེང་དུ་བབས་པའི་འོས་འགན་དུ་གྱུར་འདུག་
ཤེས་ལྡན་མི་སྣ་ནི་སྤྱི་ཚོགས་ཁྲོད་ཀྱི་མིག་གིས་བལྟ་ས་དང་།རྣ་བས་མཉན་ས། ཡིད་ཀྱིས་བསྟེན་ས།
ལེགས་པའི་ལམ་ཉག་གཅིག་ཏུ་འཁྲིད་པའི་སྣེ་ཁྲིད་པ་ཁོ་ན་ཡིན། དེ་བས་མཐུན་སྒྲིལ་གཙིགས་སུ་
འཛིན་དགོས་པར་མ་ཟད། ལྷག་བསམ་རྣམ་དག་དང་ཡོན་ཏན་གྱི་ཚད་མཐོན་པོར་བསླེབ་དགོས་པར་
སྙམ། དཔེར་ན་ཁྱིམ་ཚང་ཞིག་ལ་མཚོན་ན་ཁྱིམ་གཞི་ཕུན་སུམ་ཚོགས་པ་ཞིག་བསྐྲུན་ཏེ་བདེ་སྐྱིད་
ཀྱི་འཚོ་བ་ཞིག་རོལ་དགོས་ན། ཁྱིམ་མི་ཚང་མས་སྟོབས་ཤུགས་གཅིག་སྒྲིལ་བྱེད་དགོས་པ་བཞིན།
390



གངས་ལྗོངས་ཤེས་རིག་ནོར་བུའི་སློབ་གླིང་།
རྒྱལ་ཁབ་དང་མི་རིགས་ཡར་རྒྱས་སུ་གཏོང་བར་གནའ་དེང་གི་རིག་གནས་ཁོང་དུ་ཆུད་པའི་ཤེས་
ལྡན་པ་ཚོས་མཐུན་སྒྲིལ་དང་སྟོབས་ཤུགས་གཙོ་བོར་འཛིན་པ་ལ་རག་ལས་ཏེ། སློབ་དཔོན་ཆེན་མོ་
འཇིགས་མེད་རྒྱལ་མཚན་མཆོག་གིས། མཐུན་སྒྲིལ་མེད་པའི་མི་རིགས་ནི་བྱེ་མ་ལས་བཟོས་པའི་
འཆིང་བུ་དང་མཚུངས་ལ། མཐུན་སྒྲིལ་གྱིས་བཅིམས་པའི་ཚོགས་པ་ནི་རྡོ་རྗེ་ཕ་ལམ་གྱིས་གྲུབ་པའི་
རི་རྒྱལ་ལྷུན་པོ་དང་རྣམ་དཔྱོད་སྟོང་ལས་འཁྲུངས་པའི་ཤེས་རབ་ཀྱི་རལ་གྲི་ཡིན། ཞེས་གསུངས་
པ་ལྟར་མཐུན་སྒྲིལ་གཙོ་བོར་བཟུང་ནས་མི་རིགས་རང་གི་སྔར་ཡོད་ཀྱི་རིག་གཞུང་རྣམས་ལེགས་
པར་སྦྱངས་ནས་མི་རིགས་གཞན་དག་གི་རིག་གནས་ཉེ་བར་མཁོ་བ་རྣམས་ཚུར་ལེན་བྱེད་དགོས་
པར། མཁན་ཆེན་ཚུལ་ཁྲིམས་བློ་གྲོས་ཀྱིས། དེ་ཡང་བོད་རིགས་ཤིག་ཡིན་ཕྱིན་བོད་མི་རིགས་རང་
གི་སྔར་ཡོད་ཀྱི་རིག་གཞུང་རྣམས་ལེགས་པར་སྦྱངས་ནས་མི་ཉམས་གོང་ནས་གོང་དུ་སྤེལ་བར་
བྱ་བ་དང་། དེའི་སྟེང་དུ་མི་རིགས་གཞན་དག་གི་རིག་པའི་ལེགས་ཆ་རང་ལ་ཉེ་བར་མཁོ་བ་རྣམས་
ཀྱང་ལེགས་པར་བསླབས་ཏེ་བེད་སྤྱོད་གཏོང་ཤེས་དགོས། དེ་དག་གིས་ཕྱི་དངོས་པོའི་འཚོ་བ་ཡར་
རྒྱས་འོང་བ་ཡིན་ཏེ་མི་རིགས་རང་གི་འཚོ་བའི་རང་གཤིས་ཀྱང་མ་འགྱུར་ལ་ལོངས་སྤྱོད་ཕུན་སུམ་
ཚོགས་པའང་འབྱུང་བའི་ཕྱིར་རོ།། ཞེས་གསུངས་ཏེ། བོད་མི་རིགས་ཀྱི་ཆོས་ལུགས་ལ་སྦྱངས་པ་
དང་ཉམས་སུ་བླངས་པས་སེམས་ཅན་ཐམས་ཅན་ལ་བདེ་སྐྱིད་འབྱུང་ནུས་པ་ཡིན་ཏེ། མི་རིགས་
གཞན་གྱི་རིག་གནས་ལ་སྦྱངས་པས་དཔལ་འབྱོར་ཡར་རྒྱས་དང་རིག་གཞུང་ཁྱད་པར་དུ་འཕགས་
པ་དགོས་འདོད་གྱི་ནོར་བུ་ལྟ་བུ་ལ་རམ་འདེགས་དང་ཁྱབ་སྤེལ་གཏོང་བ་སོགས་བརྗོད་ཀྱིས་མི་
ལོངས་པའི་དགོས་དོན་རྒྱ་ཆེན་པོ་ཡོད་པར་ཤེས་པར་བྱའོ། །
མཇུག་གཏམ།
བཀའ་དྲིན་གཞལ་མཐའ་བྲལ་པའི་སློབ་དཔོན་རྣམ་པ་དང་། ཕ་མ་སྤུན་མཆེད་སོགས་ཀྱི་ལྷག་
བསམ་ལ་བརྟེན་ནས་སློབ་སྦྱོང་གི་བསྐལ་བཟང་ཤར། དེ་བས་སློབ་འབྲས་ཙམ་དུ་ཟད་ཀྱང་། ཀྱག་
ཀྱོག་མི་ཚེའི་ལམ་འཕྲང་ཁྲོད་ནས་སྦྲ་ནག་བོད་པ་ཚང་གི་བདེ་སྡུག་ལ་ཕྱིར་མིག་ཅིག་བལྟས་ན།
391



དཔྱད་རྩོམ་གཅེས་བཏུས།
དགའ་སྐྱོ་ཟུང་གི་ཚོར་བ་བགྲང་གིས་མི་ལངས་ཤིང་ཕྲན་གྱིས་དམིགས་སུ་གླེང་འདོད་པ་ནི་གོང་ལྟར་
ཡིན་པས་སྤྱི་ཚོགས་ཀྱི་བཤད་ཡམས་ཇི་ལྟར་རྒོད་ཀྱང་ལྷག་བསམ་གྱི་མཛུབ་མོས་རི་སྟོན་ཚུལ་དུ་
བྲིས་པས་འབྱུང་འགྱུར་བོད་ཀྱི་སྲིད་འབྱོར་རིག་གསུམ་གྱི་བ་དན་མཁའ་རུ་གཡོ་བའི་སྨོན་འདུན་
དང་བཅས་སྦྱར་བས་དགེ་བར་གྱུར་ཅིག
རྩོམ་པ་བོ།
དམེ་གཙང་འཇིགས་མེད།
སྐབས་བཅུ་བཞི་པའི་འཛིན་གྲྭ་དང་བོའི་སློབ་མ། ༼ རྩོམ་འདི་༢༠༡༡ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཀྲུང་གོ་བོད་རྒྱུད་མཐོ་རིམ་ནང་བསྟན་སློབ་གླིང་དུ་སློབ་གཉེར་བྱེད་བཞིན་ཡོད།
392



གངས་ལྗོངས་ཤེས་རིག་ནོར་བུའི་སློབ་གླིང་།
+++
བོད་བཙན་པོའི་སྲིད་དབང་འཐོར་རྐྱེན་ལ་དཔྱད་པ།
སྒང་བ་འཇམ་དབྱངས་དམ་ཆོས།
དེ་ཡང་འཛམ་གླིང་ཧྲིལ་བོ་ཞིག་གི་གཞི་ངོགས་དང་། གོ་ལ་ཟླུམ་པོ་ཞིག་གི་སྒལ་གཞུང་ན།
གྲགས་སྙན་གྱི་གཡུ་འབྲུག་དལ་གྱིས་ལྡིར་ཞིང་། མཛད་འཕྲིན་གྱི་ཐོལ་རླུང་ཤུགས་ཀྱིས་ལྡང་བའི་
བོད་བཙན་པོའི་མི་རིགས་ཤིག་གམ། བོད་དཔའ་བོའི་བུ་རྒྱུད་ཅིག་ཕྱི་དགྲ་སྡེའི་གྲི་ཁ་དང་མདུང་ཁ་
ནས་དཔའ་མ་ཞུམ་པར། ཀི་སྒྲ་དང་བསོ་སྒྲའི་ལྡིར་དབྱངས་མཆེད་སའི་ཀླུང་རིམ་ནས། རྒྱལ་ཁའི་
མེ་ཏོག་གཏོར་ཡུལ་དང་། བསྟོད་པའི་གླུ་དབྱངས་འབུལ་ཡུལ་གྱི་དཔའ་བོ་ཉག་ཅིག་ནི། བཙན་པོ་
སྣ་གཅིག་ཏུ་གྱུར་ན་ཡང་། ནང་གཡོ་སྒྱུའི་གྲུ་ཁ་དང་སོ་ཁ་ནས་སྙིང་རྩ་རལ་ཅིང་སྲོག་རྩ་ཆད་དེ། གློ་
སྙིང་བྲང་གསུམ་གྱི་ནུས་མཐུ་ཉམས་ཤིང་། ཚེ་བླ་སྲོག་གསུམ་གྱི་གསོན་ཤུགས་རྒུད་ནས་ཡ་ང་
ཞིང་འཇིགས་ཡེར་བའི་གནས་དང་རྟེན་དང་གཞི་ཞིག་ཏུ་ཅིའི་ཕྱིར་གྱུར་སོང་བ་རེད། སྤྱིར་བོད་
བཙན་པོ་ཞེ་གཉིས་ཀྱི་ཡུན་ལ་ཆོས་དང་རིག་གནས། དཔལ་འབྱོར་དང་མངའ་ཐང་། མཛད་འཕྲིན་
དང་རླུང་རྟ་སོགས་དྲག་ཏུ་མཆེད་ཅིང་། བྲེལ་གྱིས་ལྡང་བའི་བོད་བཙན་པོའི་མི་རིགས་ཤིག་གམ།
བོད་དཔའ་བོའི་བུ་རྒྱུད་ཅིག་ཡིན་མོད། འོན་ཀྱང་། བསམ་དབང་དང་དྲན་དབང་མེད་པར་གོད་
ཆག་གི་སྲུབས་གཞུང་ན་ཁད་ཀྱིས་འཛུལ་ཞིང་
། ཁོག་རུལ་བའི་སིལ་མ་ཞིག་ཏུ་ཅིའི་ཕྱིར་གྱུར་བ་
རེད། དེ་མིན་ཡ་གླིང་ཤར་རྒྱུད་ན་སྙན་གྲགས་ཆེ་ཞིང་། གཟི་བརྗིད་མཐོ་བའི་མི་རིགས་ཤིག་འདི་
ལྟར་བྲག་གཟར་གྱི་རྦབ་ཆུ་བཞིན། ཉམས་པ་ནས་རྒུད་པ་དང་། ཆེན་པོ་ནས་ཆུང་ངུ་། མཐོན་པོ་
ནས་དམའ་མོ་དང་། ཆུན་པོ་ནས་སིལ་བུར་ཕྱོགས་ཏེ་ཆག་འཇིག་གི་གཏིང་རིམ་དང་། ཆག་གྲུམ་
གྱི་སོ་ཁ་ན་ཡུན་གྱིས་བསྐྱལ་ཅིང་ཐོལ་གྱིས་བསྐྱོན་ཏེ། རྦ་རླབས་ཀྱི་ཟེགས་མ་ཕྱོགས་སུ་གཏོར་བ་
ལྟར། གློ་བུར་དང་སྐད་ཅིག་གིས་དུམ་བུར་གྱུར་སོང་བ་འདི། རྐྱེན་དང་བར་ཆད་གང་དང་། བཙན་
33



དཔྱད་རྩོམ་གཅེས་བཏུས།
དང་རྒྱལ་འགོང་སུ་ཡིས་གཙེས་ཏེ། ས་བདག་གི་སྤར་ཁྱིམ་དང་། གཞི་བདག་གི་ཐུ་འོག་ལ་བཅུག་
པ་རེད། གང་ལྟར་རྐྱེན་འདིའི་གོད་ཆག་ནི། གནའ་དེང་གི་མཁས་པ་སྟོང་ཕྲག་དུ་མའི་བཞེད་ལུགས་
དང་། འདོད་ལུགས་མི་མཐུན་ཞིང་མི་གཅིག་པའི་རྩོད་པ་སྣ་མང་ཅན་དང་། གླེང་ཕྱོགས་ཁྱད་པར་
ཅན་ཞིག་ཚུགས་སའི་གྲུ་ཁ་དང་ཟུར་ཁ་ཆེན་པོ་ཞིག་རེད། ཡིན་ན་ཡང་ད་སྔ་ཕལ་མོ་ཆེ་ཞིག་གིས་
དེའི་ཕྱོགས་ལ་གླེང་བརྗོད་བྱས་པ་ནི། ཧ་ལམ་ཕྱོགས་ལྷུང་དང་། ཕྱོགས་ཞེན་གྱི་དབང་དུ་སོང་
མེད་དམ་སྙམ། གང་ལྟར་ཚུལ་དེ་ལ་འདོད་ཚུལ་མི་མཐུན་པ་མང་ན་ཡང་། ཚུར་བསྡུས་ན་བོད་ཆེན་
པོའི་སྲིད་དབང་གཏོར་མཁན་དེ་བཙན་པོ་གླང་དར་མ་ཡིན་ལུགས་དང་། དེ་མིན་ལྷ་ལུང་དཔལ་རྡོར་
གྱིས་ལྕགས་མདའ་ཉག་གཅིག་གིས་གཏོར་བ་ཡིན་ཚུལ་གྱི་བཤད་ལུགས་ཁག་ཆེན་པོ་གཉིས་ཡོད།
འོན་ཀྱང་། ཕྲན་གྱིས་ཚུལ་དེ་ཅུང་གསལ་བའི་སླད་དུ་ས་བཅད་ལྔའི་སྒོ་ནས་བརྗོད་པ་ཡིན།
༡ བོད་བཙན་པོའི་སྲིད་དབང་གཏོར་མཁན་གཙོ་བོ་ནི་བཙན་པོ་གླང་དར་མ་མིན་
ཚུལ་གྱི་སྐོར་གླེང་བ།
དེ་ཡང་བཙན་པོ་གླང་དར་མས་སངས་རྒྱས་ཆོས་ལུགས་བསྣུབས་ཤིང་། སྐུ་རྟེན་བརླགས་
པར་མ་ཟད ། ལོ་པཎ་དག་ཀྱང་བཙན་ཐབས་ཀྱིས་ཁྱིམ་པར་ཕབ་ནས་ལག་ཏུ་རྔ་གཤང་དང་།
མདའ་གཞི་གཏད་ནས་རྔོན་པ་བྱེད་དུ་བཅུག་པ་དང་། དེ་མིན་ཁ་ཅིག་ཉེས་མེད་དུ་བསད་པས། ཁ་
ཅིག་སྟོད་སྨད་དུ་བྲོས་ཀྱང་ཟེར། དེའི་རྐྱེན་གྱིས་མཁས་པ་ཚོས། དར་མ་ཆུང་དུས་ནས་བླུན་ཞིང་
སྡིག་སྤྱོད་ལ་དགའ་བས། བཙན་པོར་བསྐོས་ནས་ཡུན་རིང་མ་འགོར་བར། བོད་ཆེན་པོའི་སྲིད་
དབང་སིལ་བུར་གཏོར་བ་རེད། ཅེས་སྲིད་འབྱོར་རིག་གསུམ་གྱི་བྲག་རི་བརྟན་པོ་ཐང་ལ་བསྙིལ་
ཅིང་། མཐུན་སྒྲིལ་གྱི་གདོང་དམར་བོད་པ་སིལ་བུར་གཏོར་མཁན་དེ་བཙན་པོ་འུ་དུམ་བཙན་ལ་
ངོས་བཟུང་ནས། ཁོ་ནི་གདོང་དམར་བའི་བླ་སྲོག་འཁྱེར་བའི་ལག་དམར་དང་། ཚེ་སྲོག་རྐུ་བའི་
ཉེས་ཅན་དུ་བཅག་ནས་ཡོད། ཡིན་ན་ཡང་། ང་ཚོས་ཁོང་གིས་དེ་ལྟར་བྱེད་དགོས་པའི་རྒྱུ་རྐྱེན་ལ་
མནོ་བསམ་ཞིག་བཏང་ཚེ། ཁོ་ནི་བོད་ཆེན་པོའི་སྲིད་དབང་གཏོར་མཁན་གཙོ་བོ་ནི་མ་ཡིན་པར་
394



གངས་ལྗོངས་ཤེས་རིག་ནོར་བུའི་སློབ་གླིང་།
སེམས་ཏེ། རྒྱུ་མཚན། སྐབས་དེར་སྲིད་ཀྱི་དབང་ཆ་རྣམས་བདུད་བློན་དག་གིས་བཟུང་ཡོད་པ་
དང་། གཞན་ཆོས་ལུགས་དང་། ཆོས་ལུགས་མི་སྣ་དག་བརྡབ་གསིག་བྱེད་པ་ཙམ་ལས། བོད་
བཙན་པོའི་སྲིད་དབང་འཐོར་ཞིག་ཏུ་འགྲོ་དགོས་དོན་ཡེ་ནས་མེད། ད་དུང་ཆོས་ལུགས་བསྣུབས་པ་
ཙམ་གྱིས་བོད་ཆེན་པོའི་སྲིད་དབང་སིལ་བུར་འཐོར་བ་ཡིན་ན། དུས་དེར་རྒྱ་ནག་གི་རྒྱལ་བོ་ཝུའི་
ཙུང་གིས་ཀྱང་སངས་རྒྱས་ཆོས་ལུགས་བསྣུབས་པའི་ལོ་
པོ་རྒྱུས་ཡོད་མོད། འོ་ན་རྒྱའི་ཡུལ་ཁམས་
ཆེན་མོ་དུས་དེ་ནས་བཟུང་ཅིའི་ཕྱིར་སིལ་བུར་མ་སོང་བ་རེད། དེ་ལྟར་མནོ་བསམ་རེ་བཏང་ན།
བཙན་པོ་གླང་དར་མ་ལ་བོད་སིལ་བུར་གཏོང་མཁན་གྱི་ཉེས་སྐྱོན་གཡག་གིས་མི་ཐེག་པའི་ནག་ཉེས་
ཆེན་པོ་རེ་མེད་པར་སེམས་སོ། །
༢ བོད་བཙན་པོའི་སྲིད་དབང་གཏོར་མཁན་གཙོ་བོ་ནི་ལྷ་ལུང་དཔལ་རྡོར་མིན་ཚུལ་
གྱི་སྐོར་གླེང་བ།
དེང་སང་འགའ་ཞིག་གིས་བོད་བཙན་པོའི་སྲིད་དབང་གཏོར་མཁན་གཙོ་བོ་ནི། ལྷ་ལུང་དཔལ་
རྡོར་ཡིན་ལ། ཁོས་ལྕགས་མདའ་ཉག་ཅིག་གིས་བོད་བཙན་པོའི་སྲིད་དབང་སིལ་བུར་གཏོར་ཞིང་།
རྡུལ་དུ་བརླགས་སོང་བ་རེད། ཅེས་མགྲིན་པ་གཟེངས་སུ་བཏེགས་ནས་གླེང་གིན་འདུག ཡིན་
ན་ཡང་། ཕྲན་གྱིས་དེ་ལྟར་མི་འདོད་དེ། རྒྱུ་མཚན། ལྷ་ལུང་དཔལ་རྡོར་ནི་བོད་བཙན་པོའི་སྲིད་
དབང་གཏོར་མཁན་གཙོ་བོ་རེད་ཟེར་དོན་བཙན་པོ་གླིང་དར་མ་བཀྲོངས་པས་རེད་མོད། དེས་ན་
བཙན་པོ་དང་རྗེ་བོ་གུམ་པ་ཙམ་གྱིས་སིལ་བུར་འགྲོའམ། དེ་འགྲོ་ན་འུ་དམ་བཙན་པོའི་ཡར་སྔོན་
ནས་ཅིའི་ཕྱིར་སིལ་བུར་མ་སོང་བ་རེད། བོད་བཙན་པོ་རང་གི་ལོ་རྒྱུས་ལ་ཕྱིར་མིག་ཅིག་དང་ཕྱིར་
དྲན་ཞིག་བྱས་ན། གྲི་གུམ་བཙན་པོ་དང་། གནམ་རི་སྲོང་བཙན། འདུས་སྲོང་མང་རྗེ། མེས་ཨག་
ཚོམ། མུ་ནེ་བཙན་པོ། ཁྲི་རལ་བ་ཅན་སོགས་དར་མ་འུ་དམ་བཙན་ལས་གཞན་པའི་བཙན་པོ་
བཀྲོངས་ཤིང་། རྗེ་བོ་གུམ་པ་མང་མོད། འོན་ཀྱང་། བོད་བཙན་པོའི་སྲིད་དབང་ལ་འགྱུར་ལྡོག་སྤུ་
ཙམ་ཡང་མ་སོང་བའི་དོན་ཅི་ཡིན། དེ་ལྟར་བསམ་བློ་རྣལ་དུ་ཕབ་སྟེ་ཞིབ་འདང་ཞིག་བརྒྱབ་ན། ལྷ་
395



དཔྱད་རྩོམ་གཅེས་བཏུས།
ལུང་དཔལ་རྡོར་ནི་བོད་བཙན་པོའི་སྲིད་དབང་གཏོར་མཁན་གཙོ་བོ་མ་ཡིན་པར་འདོད་དོ། གཞན་
ད་དུང་། རྒྱལ་ཁབ་དང་མི་རིགས་གཞན་དང་གཞན་དག་ལའང་བཙན་པོ་བཀྲོངས་ཤིང་། རྗེ་བོ་
གུམ་པོའི་ལོ་རྒྱུས་མང་དུ་ཡོད་ཀྱང་། སིལ་བུར་མ་སོང་བས། དེ་ཙམ་གྱི་སྒྲུབ་བྱེད་ཡང་དག་ཅིག་
མི་ནུས་པར་སེམས་སོ། །
༣ གཞན་གྱི་འདོད་ཚུལ་འགའ་སིལ་བུར་འཐོར་རྐྱེན་གཙོ་བོ་མིན་ཚུལ་གྱི་སྐོར་གླེང་བ།
ས་ཆོས་ལུགས་དང་།
དེ་ཡང་བོད་བཙན་པོའི་སྲིད་དབང་སིལ་བུར་འཐོར་རྐྱེན་གཙོ་བོ་ནི། ལ་ལས་ཆོས་སྲིད་
བར་གྱི་འགལ་བ་དང་། ལ་ལས་སྤུན་མཆེད་བར་རྒྱལ་སྲིད་འཕྲོག་རྩོད་ཀྱི་འགལ་བ། ལ་ལས་
ཐང་འཚམས་སུ་ཕུད་པ་སོགས་ཡིན་པ་འདོད་པར་མ་ཟད། ཁྱད་པར་དུ་འགའ་རེས། ཡབ་མེས་
དག་གིས་རབ་བྱུང་བ་རྣམས་བཀུར་ཆེ་ཞིང་། བརྩི་དྲགས་པས་རབ་བྱུང་བ་རྣམས་ཀྱིས་ལག་ཟུང་
སྲིད་ལ་བསྲིངས་པས། དར་མ་འུ་དམ་བཙན་གྱིས་ ཆོས་ལུགས་མི་སྣ་གཏོར་
བཤིག་བཏང་བ་རེད་ཟེར་མོད། དེ་ལ་འཐད་པའི་མགོ་ལྕོག་ཅུང་ཟད་ཅིག་ལྡེམ་དཀའ་འོ། །རྒྱུ་
མཚན། རབ་བྱུང་བའི་རྟེན་ཅན་བློན་བྲན་ཁ་དཔལ་ཡོན་དང་། མྱང་ཏིང་འཛིན་བཟང་བོ་གཉིས་
སྲིད་བློན་དུ་བཞུགས་པ་བདེན་ཡང་། བཙན་ཤེད་ཀྱིས་སྲིད་ལ་ལག་ཟུང་བསྲིངས་པ་མ་ཡིན་པར་
སེམས་ཏེ། ལོ་རྒྱུས་ཀུན་དགའི་མེ་ལོང་ལས། བློན་མཁས་པ་བྲན་ཁ་དཔལ་གྱི་ཡོན་ཏན་། མྱང་
ཏིང་འཛིན་བཟང་བོ། ཞང་མདོ་ཁྲི་ཤོར། ངན་ལམ་ཁྲི་རྒྱལ་བཞིས་བློན་གཙོ་བོར་བྱས་ཏེ་རྒྱལ་སྲིད་
བསྐྱངས། བློན་དང་བོ་གཉིས་རྟེན་རབ་བྱུང་ཡིན་མོད་ཉམས་མྱོང་ཆེ་བས་བློན་དུ་བསྐོས་པ་ཡིན།
ཅེས་དང་། གཞན་ཡང་། ཚིག་འདིའི་སྐབས་སུ་མཁས་པ་ཆེན་པོ་དགེན་རྒྱ་གྲོལ་ལགས་ཀྱིས་ཀྱང་།
ཉམས་མྱོང་ཆེ་ཞིང་ཡོན་ཏན་ཅན་རྣམས་བློན་པོར་བསྐོས་པའི་སྲོལ་ཞིག་ཀྱང་ཡོད་པར་སྙམ་ཞེས་
གསུངས་སོ། དེའི་ཕྱིར་དར་མ་འུ་དམ་བཙན་གྱིས། ཆོས་དང་ཆོས་ལུགས་མི་སྣ་རྩ་རྫོགས་བྱས་
པ་དེ། རབ་བྱུང་བས་སྲིད་ལ་ལག་ཟུང་སྲིང་དྲགས་པས་རེད། ཟེར་བ་ཅུང་ཡིད་ཆེས་དཀའ་སའི་
གནས་ཤིག་རེད། དེ་མིན་བློན་པོ་བསད་ཅིང་། བཙན་པོ་བཀྲོངས་པའི་རྐྱེན་དང་། རྒྱལ་སྲིད་
བུ96



གངས་ལྗོངས་ཤེས་རིག་ནོར་བུའི་སློབ་གླིང་།
རྩོད་ཅིང་དབུ་གཡོ་འཁྲུག་པའི་རྐྱེན་སོགས་ཁོ་ན་ལས་བོད་ཆེན་པོ་སིལ་བུར་འཐོར་བ་མ་ཡིན་པར་
སེམས་པ་ལས། དར་མ་འུ་དམ་བཙན་དང་། ལྷ་ལུང་དཔལ་རྡོར་སོགས་ལ་སིལ་བུར་གཏོར་མཁན་
གྱི་ནག་ཉེས་སྤྱིར་མེད་ཅེས་བཤད་པ་མིན་ལ། ཁོ་ཚོ་སིལ་བུར་གཏོར་མཁན་གཙོ་བོ་མིན་པས་ཉེས་
སྐྱོན་གཉའ་ཡི་མི་ཐེག་པའི་ནག་ཉེས་ཆེན་པོ་ཞིག་མེད། ཅེས་པའི་དོན་ཡིན་པར་ཀློག་མཁན་ཚོས་
གོ་དགོས།
བོད་བཙན་པོའི་སྲིད་དབང་གཏོར་མཁན་གཙོ་བོ་དེ་ངོས་བཟུང་བ།
དར་མ་འུ་དམ་བཙན་གྱིས་སངས་རྒྱས་ཆོས་ལུགས་བསྣུབས་ཤིང་། དགེ་འདུན་པའི་བསྟི་
གནས་བཤིག་སྟེ། བོད་ཁམས་འུར་ཟིང་དུ་བཏང་ནས་མཐར་སིལ་བུར་འཐོར་དགོས་པའི་རྒྱུ་རྐྱེན་
གཙོ་བོ་གང་རེད་ཅེ་ན། དེ་ནི་བཙན་པོ་ཁྲི་རལ་བ་ཅན་བཀྲོངས་པས་རེད། དེས་ན་བཙན་བོ་ཁྲི་
རལ་བ་ཅན་འགྲོང་མཁན་དག་ནི། བདུད་བློན་སྦས་སྟག་སྣ་ཅན་དང་། ཅོག་རོ་ལྷ་ལོད་སོགས་ཡིན་
པས། ང་ཚོས་ད་བར་དུ་འཚོལ་བའི་གཏེ་བོ་ནི་ཁོ་ཚོ་ཡིན་པར་སེམས་སོ། །རྒྱུ་མཚན། ཁོ་ཚོས་
བཙན་པོ་ཁྲི་རལ་བ་ཅན་བཀྲོངས་པ་ལས། རྐྱེན་ངན་དེ་དག་རིམ་པ་བཞིན་བྱུང་བ་ཡིན་ཏེ། གླང་
དར་མའི་སྲས་གཉིས་ཡུན་རིང་འཁྲུགས་ནས། མཐར་འབངས་ཀྱི་འོས་ལངས་བྱེད་དགོས་དོན་ནི།
ལྷ་ལུང་དཔལ་རྡོར་གྱིས་གླང་དར་མ་བསད་རྐྱེན་ལས་བྱུང་བ་རེད། ཁོས་དམར་གསོད་དགོས་དོན་
ནི། གླང་དར་མའི་ཚད་ལས་བརྒལ་བའི་གདུག་སྤྱོད་ངན་པ་སྟོན་དྲགས་པ་ལས་བྱུང་བ་རེད། ཁོས་
སྤྱོད་ངན་དེ་འདྲ་སྟོན་དགོས་དོན་ནི། ཁོ་རྒྱལ་བློན་འཁོར་བཅས་ལ་དབང་ཤུགས་ཡོད་པ་དང་།
འབངས་ལ་ཅི་བྱེད་པའི་དབང་ཆ་ཡོད་པའི་རྒྱལ་བོ་ཡིན་པ་ལས་བྱུང་བ་རེད། ཁོ་དབང་ཤུགས་
ལྡན་པའི་རྒྱལ་བོར་བསྐོས་དགོས་དོན་ནི། བཙན་པོ་ཁྲི་རལ་བ་ཅན་བཀྲོངས་རྐྱེན་ལས་བྱུང་བ་རེད།
གལ་ཏེ་བཙན་བོ་ཁྲི་རལ་བ་ཅན་རྒྱལ་བློན་འཁོར་བཅས་མ་བཀྲོངས་ན། དར་མ་རྒྱལ་བློན་འཁོར་
བཅས་སྲིད་ཁྲིར་བསྐོས་དོན་མེད། ཁོ་ཚོ་ཁྲིར་མ་བསྐོས་ན། བསྟན་པ་བསྣུབས་ཤིང་བསྟན་འཛིན་
བསད་དེ། བོད་ཁམས་འུར་ཟིང་དུ་གཏོང་དགོས་དོན་མེད། དེ་མ་བཏང་ན། ལྷ་ལུང་དཔལ་རྡོར་
གྱིས་ལྐོག་མདའ་འཕངས་ནས་དར་མ་གསོད་དགོས་དོན་མེད། དེ་མ་བསད་ན། སྲས་གཉིས་མི་ལོ་
397



དཔྱད་རྩོམ་གཅེས་བཏུས།
ཉི་ཤུ་ཙམ་འཁྲུགས་ཏེ། མཐར་འབངས་ཀྱིས་འོས་ལངས་བྱས་ནས་བོད་ཁམས་ཆེན་པོ་སིལ་བུར་
འགྲོ་དགོས་དོན་ཡེ་ནས་མེད་དོ། །དེ་ལྟར་གཅིག་ཁུངས་གཅིག་ལ་གཏད་ན། དེའི་རྗེས་ཀྱི་རྐྱེན་
ངན་མཐའ་དག་བཙན་པོ་ཁྲི་རལ་བ་ཅན་བཀྲོངས་རྐྱེན་ལས་བྱུང་བ་ཤ་སྟག་རེད། རྒྱུ་མཚན་དེའི་
ཕྱིར་ཆེན་པོ་བོད་ཀྱི་བརླ་རྐང་གཅོག་མཁན་དང་། ཟུངས་ཁྲག་འཇིབ་མཁན་ལག་དམར་གཙོ་བོ་ནི།
བཙན་པོ་ཁྲི་རལ་བ་ཅན་དགྲོང་མཁན་གྱི་བདུད་བློན་དག་ཡིན་པར་གསལ་ལོ། །དོན་གྱིས་ཁོ་ཚོས་
བཙན་པོ་བཀྲོངས་ཤིང་། རྗེ་བོ་བཀུམས་ཏེ་ནང་འཁྲུག་ཁོ་ན་བཟོས་ནས་མི་རིགས་སིལ་བུར་གཏོར་
བ་ལས། གཞན་དར་མའི་བཙུན་མོ་ཁག་གི་འགལ་འདུ་ཙམ་ཡང་འདུམ་འགྲིག་བྱེད་མི་ནུས་པའི་
བློན་ངན་སྐྱག་ཟན་ཤ་སྟག་རེད། གལ་ཏེ་ཁོ་ཚོས་སྲིད་དབང་བརྟན་སྲུང་ཞིག་བྱེད་ཐུབ་རྒྱུ་ན། བོད་
བཙན་པོའི་སྲིད་དབང་ཉམས་རྒུད་དུ་འགྲོ་དགོས་དོན་ཡེ་ནས་མེད་དེ། རང་གཞན་གྱི་ལོ་རྒྱུས་དག་
ལ་བལྟས་ན། བཙན་པོ་དང་རྗེ་བོ་གུམ་ན་ཡང་། མཛངས་བློན་དཔའ་ངར་ཅན་མཆིས་ན། སྲིད་
དབང་བརྟན་འཇགས་སུ་བཟུང་སྟེ། དེ་རྗེས་རྒྱལ་སྲས་ཁྲི་ལ་མངའ་གསོལ་བའི་ལོ་རྒྱུས་ཡོད་པ་ལྟ་
བུ་འོ། །གང་ལྟར་སྐབས་དེར་བོད་བཙན་པོའི་སྲིད་དབང་བརྟན་སྲུང་བྱེད་ཐུབ་མཁན་གྱི་དཔའ་ཞིང་
མཛངས་པའི་བློན་པོ་ཞིག་མ་ཡོད་པའི་རྐྱེན་རེད། མདོར་ན་སྐབས་འདེའི་བདུད་བློན་དག་གཡོ་སྒྱུ་
ཁྲམ་གསུམ་ནང་དུ་བཀོལ་བ་ལས། ཕྱི་དགྲ་སྡེའི་གདོང་ལེན་པར་འོས་པ་ཕར་ཞོག རང་རྒྱལ་རང་
གཏོར་བ་ལ་བློ་མྱུར་བ་ལས། བཞེངས་སྐྲུན་དང་། འཛུགས་སྐྲུན་གྱི་ཐད་ལ་འཇིམ་པ་སྤར་གང་ཡང་།
གླན་མི་ཐུབ་པའི་ངན་པ་སྤྱང་ཁྱི་ཚོགས་ཤིག་ཅིའི་ཕྱིར་མིན་ནམ་སྙམ།
༥མཇུག་བསྡུ་བ་ནི།
སྔོན་བྱོན་མཁས་པ་དུ་མའི་གསུང་རྒྱུན་དང་། །
ད་ལྟའི་ལོ་རྒྱུས་སྨྲ་བ་འགའ་རེའི་གཏམ། །
གཞི་གཅིག་ཉིད་ལ་བཞག་སྟེ་དཔྱད་པ་ལས། །
རང་བློའི་འཁྲུལ་སྣང་འདི་འདྲ་ཙམ་ཞིག་རྙེད། །
398



གངས་ལྗོངས་ཤེས་རིག་ནོར་བུའི་སློབ་གླིང་།
གནའ་བོའི་ལོ་རྒྱུས་སྟོང་གི་དཔེ་དེབ་དང་། །
དེང་གི་དཔྱད་དེབ་དུ་མའི་སྲུབས་གཞུང་ནས། །
སུས་ཀྱང་མ་དྲན་སུ་ཡིས་མ་བཤད་པའི། །
རང་བློའི་རྒྱན་དུ་རློམ་པ་འདི་ཙམ་རྙེད། །
……………………………………….………………………………………………………………………………….……………………………….………………………………………………………………...………………………………….…….……………………………….…….
དར་མ་བདུད་རྒྱལ་ཡིན་པའི་བཞེད་ལུགས་དང་། །
དཔལ་རྡོར་གཏེ་བོར་འཛིན་པའི་བསམ་ལུགས་ལ།
གཟུ་བོ་བློ་ཡིས་སོ་སོར་དཔྱད་པ་ལས། །
གཏེ་བོའི་གྲིབ་གཟུགས་འདི་ཙམ་རྙེད་ལ་དགའ། །
བདུད་བློན་ཅོག་རོ་སོགས་ལ་སྡང་བ་མིན། །
དར་མ་དཔལ་རྡོར་སོགས་ལ་དུང་བ་མིན། །
ཆགས་སྡང་ཕྱོགས་ཞེན་མེད་པའི་རང་སེམས་ཀྱིས། །
དཔྱད་འབྲས་འདི་ཙམ་རྙེད་ལ་དགའ་ནས་ཡོད། །
རྩོམ་པ་བོ།། འཇམ་དབྱངས་དམ་ཆོས།
སྐབས་བཅོ་ལྔ་བའི་མཐར་ཕྱིན་སློབ་མ། རྩོམ་འདི་༢༠༡༢ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མུ་མཐུད་དུ་སློབ་གཉེར་བྱེད་བཞིན་ཡོད།
399



དཔྱད་རྩོམ་གཅེས་བཏུས།
བློན་ཆེན་པོ་མགར་སྟོང་བཙན་གྱི་གདུང་རྒྱུད་དང་མཛད་རྗེས་སྐོར་
ཆེ་ལོང་ཙམ་བརྗོད་པ།
ཙ་ཡུས་འཇིགས་མེད།
བསང་རྒྱུ)
ནང་དོན་གནད་བསྡུས། མགར་ཞེས་པའི་རིགས་རྒྱུད་ཡུལ་གང་ཞིག་ནས་འཚར་ལོངས་བྱུང་བ་དང་། མགར་གྱི་
ཁྱིམ་རྒྱུད་ལས་འཁྲུངས་པ
ངས་པའི་བློན་ཆེན་པོ་དང་། ཆབ་སྲིད་པ། དམག་དོན་པ། ཁེ་ལས་པ་བཅས་མང་དུ་བྱུང་བ་མ་ཟད། བློ་
གྲོས་ཀྱི་རྩལ་མཐོ་ཞིང་བདག་པོ་ལ་བློ་དཀར་བ་དམངས་ཀྱི་བདེ་སྡུག་འགན་བཞེས་པ། ཁོང་ཚང་གི་ཆབ་སྲིད་ལམ་ལུགས་དང་
ཕྱི་འབྲེལ་གྱི་མཛད་འཕྲིན་དག་དང་ཁོང་གི་བུ་རབས་ཚ་རྒྱུད་དག་གི་ཆབ་སྲིད་ཀྱི་གནས་དང་ཉམས་རྒུད་དུ་སོང་ཚུལ་ཅུང་ཙམ་
གླེང་ཡོད།
བརྡ་ཆད་གཙོ་བོ། རིགས་རུས། མཛད་རྣམ། ཕྱི་འབྲེལ། རིགས་སྲས།
བདག་གིས་ཐེངས་འདིར་བོད་བཙན་པོའི་རྒྱལ་ཁབ་ཀྱི་དུས་སུ་བྱུང་བའི་མ་བརྗོད་ཐབས་མེད་
ཀྱི་གནས་སུ་ལྷུང་བ། ལོ་རྒྱུས་ཀྱི་གྲས་སུ་བསུབ་ཐབས་མེད་པའི་བློན་ཆེན་པོ་མགར་སྟོང་བཙན་
ཡུལ་བ་ཟུང་གི་རུས་རྒྱུད་དང་ཁོང་གིས་བཙན་པོའི་རྒྱལ་ཁབ་རྒྱ་བསྐྱེད་པ་ཕྱི་འབྲེལ་གྱི་ཚོང་ལས་
དར་རྒྱས་སུ་བཏང་བ། ཁོང་གི་རིག་པའི་རྩལ་ལ་བསྟེན་ནས་ནང་གི་འཁོན་བསྙམས་པ་དང་ཕྱོགས་
བཞིའི་རྒྱལ་ཕྲན་མང་བོ་ཚུར་བཀུག་པ་བཅས་རྒྱལ་བོ་སྲོང་བཙན་སྒམ་པོ་ལ་མེད་ཐབས་མེད་པའི་
འཕྲུལ་གྱི་བློན་པོ་བཞིའི་ཡ་གྱལ་ཡིན་པ་མ་བརྗོད་རྩོད་མེད་ཀྱི་གནས་སུ་འཁུམས། དུས་རབས་
བདུན་པ་དང་བརྒྱད་པའི་སྐབས་ཡ་གླིང་འཛིན་མའི་ཁྱོན་ན་དཔལ་འབྱོར་དང་དམག་དོན་སོགས་
4400



གངས་ལྗོངས་ཤེས་རིག་ནོར་བུའི་སློབ་གླིང་།
ཕྱོགས་གང་ཅིའི་ཐད་ནས་ཁྱིམ་མཚེས་རྒྱལ་ཁབ་དག་གི་ཁྲོད་ན་འགྲན་ཟླ་མ་མཆིས་པ་ནི་བློན་འདི་
དག་གི་བཀའ་དྲིན་ཡིན་པ་གདོན་མི་ཟ་བ་ཞིག་ཡིན་ནའང་། རང་རེའི་ལོ་རྒྱུས་ཀྱི་དེབ་ཐེར་ཁྲོད་ན་
བློན་ཁོང་གི་མཛད་རྗེས་སོགས་ཀྱི་ཆ་ཤས་ཙམ་རེ་མ་གཏོགས་བཀོད་མེད་པས་ཕངས་སེམས་ཤིན་
དེའི་རྐྱེན་གྱིས་མེ་ཏོག་ཆུང་རུང་ལྷ་རྫས་དང་གུར་ཀུམ་ཆུང་རུང་སྨན་རྫས་ཀྱི་དཔེ་ལྟར་འདིར་
རང་ནུས་ཅི་ལྕོགས་ཀྱིས་ཁུངས་བཙུན་དཔེ་དེབ་མང་བོར་གཞི་བཅོལ་ཏེ་དཔྱད་ཁུལ་བྱས་ན།
དང་བོ། མགར་ཞེས་པའི་རུས་ཁུངས་གང་ནས་མཆེད་ཚུལ།
མགར་ཞེས་པའི་ཡི་གེ་ལ་འབྲི་ཚུལ་མི་མཐུན་པ་འགའ་སྣང་མོད་གཙོ་ཆེར་མགར་དང་འགར་
གཉིས་སུ་དབྱེ་ཆོག གནའ་རབས་བོད་ཀྱི་ལོ་རྒྱུས་གཙོ་གྲས་སུ་མགར་དང་འགར་གཉིས་བྲིས་
ཡོད་པར་གཞིགས་ན། སྐབས་དེར་མགར་དང་འགར་གཉིས་གང་བྲིས་ཀྱང་དོན་ལ་ཁྱད་མེད་པར་
སྙམ། སྔ་རབས་ཀྱི་དེབ་ཐེར་སོགས་སུ་སྒྲ་ལ་སྒྲ་དང་དགའ། སྦྲ་ལ་སྦྲ་དང་དབྲ་སོགས་བྲིས་པ་ལས་
དོན་ལ་གཅིག་ཡིན་པ་དང་སྔ་རབས་གདོད་མའི་དུས་སུ་ངག་རྒྱུན་ཙམ་མ་གཏོགས་ཡི་གེ་འབྲི་བའི་
སྲོལ་མེད་པའི་རྐྱེན་གྱིས་རེད། དེ་ཡང་མགར་གྱི་རུས་རྒྱུད་འདི་གང་ལས་མཆེད་ཅེ་ན། བོད་ཀྱི་
རུས་ཆེན་བཞིའི་ཡ་གྱལ་ལས་བྱུང་བ་དང་། སྔ་རབས་བོད་ཀྱི་ལོ་རྒྱུས་ཡིག་ཚང་དག་ན་ངོས་འཛིན་
གནང་བ་ནི། ལྷ་རིགས་སྒོ་ལས་མཆེད་པ་དང་རུས་ཆེན་རྨུ་ལས་མཆེད་པར་འདོད་པ་རིགས་གཉིས་
སུ་བཤད་འདུག གང་ལྟར་རུས་རྒྱུད་འདིའི་གདོད་མའི་དུས་སུ་རྒྱལ་ཕྲན་སིལ་མ་བཅུ་གཉིས་ཀྱི་
སྐབས་ཆབ་སྲིད་ཀྱི་སྟེགས་བུ་གལ་ཆེན་ཞིག་བཟུང་ཡོད་པ་ནི། ཏུན་ཧོང་ཡིག་ཚགས་སུ། ཡུལ་
ངས་པོ་དབྲ་སུམ་ན། རྗེ་དགུག་གྲིའི་ཟིང་བོ་རྗེ། བློན་པོ་མགར་དང་མཉན་གཉིས། གསུངས་
ཡོད་པ་ལ་གཞིགས་ན་མགར་གྱི་རུས་ཚན་འདིས་གདོད་མའི་སྤྱི་ཚོགས་སུ་བློན་པོའི་གོ་གནས་
བཟུང་བ་ཤེས་སླ། མགར་ཞེས་པ་གདོད་མའི་རུས་ཚན་ཞིག་ཡིན་སོགས་བཤད་བྱ་མང་ཡང་།
འདིར་རྒྱས་པར་མི་དགོས་ལ། ཡོངས་གྲགས་སུ་རུས་ཆེན་གླུ་དང་གླུའི་རིགས་ལ་ཀོ་ལེ་བ་ཕྲ་
བརྒྱད་ཅེས་པའི་ནང་ཚན། མགར་དང་དཀར་དང་སྨོན་བཅས་གསུམ་ཡོད་པའི་ནང་ཚན། མགར་
40.



དཔྱད་རྩོམ་གཅེས་བཏུས།
ལས་མཆེད་པར་འདོད་པ་མ་ཟད་གཞུང་མང་གི་དགོངས་པ་གཅིག་ཡིན་པར་ངེས། འཇིག་རྟེན་འཕོ་
འགྱུར་གྱི་ཆོས་ཉིད་དང་རིགས་པའི་ལམ་ནས་ངེས་པ་སྐྱེ་སླ་ལ་འདིར་དོགས་སློང་དགག་སྒྲུབ་གང་
ཡང་མི་དགོས་པར་ཚད་མར་བཟུང་ཆོག་སྙམ། དེ་ན་བློན་ཆེན་མགར་བྱུང་བའི་དུས་རབས་དང་ལོ་
ཚིགས་སོགས་བདག་གི་མཐོང་ཡུལ་དུ་གྱུར་བའི་ལོ་རྒྱུས་ཡིག་ཚང་རྣམས་སུ་གསལ་བོར་གསུངས་
མེད་པ་དང་རྒྱལ་ཕྲན་སིལ་མ་བཅུ་གཉིས་སྐབས་སུ་བྱུང་བ་ལོ་རྒྱུས་སྨྲ་བ་རྣམས་མགྲིན་དབྱངས་
གཅིག་གྱུར་རེད། ཡུལ་གྱི་ཆ་ནས་བཤད་ན་ཡར་ཀླུང་གཙང་བོའི་བྱང་རྒྱུད་ཡུལ་ངས་པོའི་ས་ཆ་ལ་
ངོས་འཛིན་གྱིན་འདུག་གོ། །
གཉིས་པ། རུས་མགར་ཅན་གྱི་བློན་པོ་རྒྱལ་བློན་སུའི་རིང་ལ་འཚར་ལོངས་བྱུང་བ།
མགར་གྱི་རུས་རྒྱུད་ནི་གནའ་བོའི་དུས་ནས་བྱུང་ཡོད་པ་གོང་དུ་བཤད་ཟིན་པ་ལྟར་ལགས་
ལ། རྒྱལ་ཕྲན་སིལ་མ་བཅུ་གཉིས་ཀྱི་སྐབས་ནས་བློན་གྱི་གོ་གནས་བཟུང་ཡོད་པ་ཆོས་འབྱུང་མང་
བོའི་ནང་དུ་གསལ། ཆོས་འབྱུང་མཁས་པའི་དགའ་སྟོན་དུ་རྒྱལ་ཕྲན་སིལ་མ་བཅུ་གཉིས་འདྲེན་པའི་
སྐབས་སུ། ངམ་ཤོག་དབྲ་སྣར་ཟིངས་རྗེ་དབྲི་འཕྲང་གསུམ་བློན་པོ་མགར་དང་གཉན། ཞེས་གསུང་
པ་དང་ད་དུང་གཞན་འདྲེན་རྒྱུ་མང་རུང་ཡིག་ཚོགས་ལ་འཇིགས་ནས་བྲིས་མེད། གང་ལྟར་རྒྱལ་
ཕྲན་སིལ་མ་བཅུ་གཉིས་སྐབས་སུ་རུས་མགར་ཅན་གྱི་བློན་པོ་མཐོ་རིམ་སྤྱི་ཚོགས་སུ་ཚུད་ཡོད་པ་
དང་། མགར་ནི་ཟིང་བོ་རྗེའི་བློན་པོ་ཡིན་པར་མ་ཟད་ད་དུང་རུས་དེ་ལས་བོན་མཁས་མཛངས་ཅན་
དང་བློ་རིག་མྱུར་བ་གཞུང་དྲང་གི་གཤིས་ཀ་སོགས་སྐབས་དེ་ནས་བཟུང་གསལ་བོར་མཚོན་ཡོད།
རྒྱལ་ཕྲན་སིལ་མ་བཅུ་གཉིས་ཀྱི་ལོ་རྒྱུས་རགས་ཙམ་ལས་ཆ་ཚང་ཞིག་ཧ་ཅང་མཐོང་དཀོན་པས་
རུས་མགར་ཅན་གྱི་ཁྱིམ་རྒྱུད་ནང་བློན་པོ་ཅི་བྱུང་རྣམས་ལྐོག་གྱུར་གྱི་གནས་སུ་མཆིས་པས།
ཞིག་མི་འཇོག་ཐབས་མེད་གྱུར། ཟིང་བོ་རྗེ་གནས་ཡུལ་ལང་ངམ་ཤོད་ཁྲ་སྣ་ཞེས་པ་དང་། ཡུལ་
ངས་པོ་ཁྲ་སྣ་ན། ཡུལ་ངས་པོའི་ཁྲ་སུམ་ཞེས་པ་སོགས་འབྲི་ཚུལ་གསུམ་སྣང་ཡང་དོན་གྱིས་
ས་དཔྱད་
ན་ཡུལ་ངས་པོ་ཞེས་པ་མིང་ཡིན་པ་དཔག་ནུས་ཏེ་ཡུལ་ངས་པོ་ས་ཆ་འཕན་ཡུལ་བྱ་བར་མིང་
402



གངས་ལྗོངས་ཤེས་རིག་ནོར་བུའི་སློབ་གླིང་།
བཏགས་པ་ལོ་རྒྱུས་རེ་འགར་གསུངས་ཀྱང་། དེང་སང་ལྷུན་གྲུབ་རྫོང་གི་ཁོངས་སུ་གཏོགས་ཀྱིན་
འདུག བོད་ཀྱི་ལོ་རྒྱུས་ཁུངས་བཙུན་དག་ན་རྒྱལ་ཕྲན་སིལ་མ་བཅུ་གཉིས་དང་། བཅུ་བཞི། ཞེ་
གཉིས་སོགས་མང་དུ་གསུངས་ནའང་། སྐབས་དེའི་སྤྱི་ཚོགས་འགྱུར་སླ་བ་མ་ཟད་སུ་རྒྱལ་སུ་ཕམ་
གྱི་འཐབ་འཛིང་ཡང་ཡང་བྱས་པས་གདོད་མའི་བོད་བཙན་པོའི་རྒྱལ་ཁབ་ཀྱི་རྗེ་བོ་ཐོག་མ་གཉའ་
ཁྲི་བཙན་པོ་ཤེས་པ་ཅན་བཅུ་གཉིས་ཀྱིས་རྒྱལ་བོར་བཀུར། ཤེས་པ་ཅན་བཅུ་གཉིས་ནི་སྐབས་
དེའི་རྒྱལ་ཕྲན་སིལ་མ་བཅུ་གཉིས་ཀྱི་ཤེས་ལྡན་མི་སྣ་རེ་རེ་ཡིན་པ་མ་ཟད་རྒྱལ་ཕྲན་དེ་དག་གི་ཚབ་
བྱེད་ཆོག་པའི་མི་སྣ་གལ་འགང་ཅན་ཏག་ཏག་རེད། དེའི་རྐྱེན་གྱིས་རྒྱལ་བོ་གཉའ་ཁྲི་བཙན་པོ་བདེ་
ལེགས་ངང་རྒྱལ་སར་འཁོད་པ་རེད། འདི་དག་གི་སྐོར་ལ་བཤད་བྱ་མང་ཡང་གཞུང་དོན་ཉོག་འགྲོ་
བའི་འདི་ཙམ་གྱིས་འཐུས་པར་བྱས་སོ། །དེ་ནས་བཟུང་རུས་མགར་ཅན་གྱི་ཁྱིམ་རྒྱུད་ཅིག་ཏུ་དུས་
ཡུན་རིང་བོའི་བར་དུ་ཟིང་བོ་རྗེའི་མངའ་ཁོངས་ནས་གོང་ལ་སྲི་ཞུ་སྒྲུབ་པ་དང་ཆབ་སྲིད་ཀྱི་སྟེགས་
བུ་ལ་འཛེགས་ཡོད་པ་བདེན་པས་ར་འཕྲོད་ཡོང་། གཉའ་ཁྲི་བཙན་པོ་ནས་རྒྱལ་རབས་སུམ་ཅུ་བ་
འབྲོང་གཉན་ལྡེའུའི་བར་དུ་གཙོ་བོ་ཡར་ཀླུང་དབང་བསྒྱུར་བ་མ་གཏོགས་བོད་ཁམས་ཡོངས་ལ་
ཐད་ཀར་བཀོད་འདོམ་བྱས་མེད་པ་ལོ་རྒྱུས་ཀུན་ན་གསལ། དེ་ཡང་སྟོད་དུ་ཞང་ཞུང་། བར་གཙང་
བོ། དབུས་ཟིང་བོ། སྨད་སུམ་པ་དང་འ་ཞ ལྡོང་། མི་ཉག་སོགས་རྒྱལ་ཕྲན་གྱི་རྣམ་པར་གནས་
པའི་ཡུལ་ཁག་མི་ཉུང་བ་ཞིག་ཡོད། དེས་ན་འདིར་ཆེད་དུ་གླེང་དགོས་པ་ནི་རྒྱལ་ཕྲན་ཟིང་བོ་རྗེ་བྱ་
བ་དེ་ཡིན། རྒྱལ་ཕྲན་ཟིང་བོ་རྗེ་ནི་བོད་རྒྱལ་སོ་གཅིག་པ་སྟག་རི་གཉན་གཟིགས་ཀྱི་དུས་ལ་ཡུལ་
རབ་སྡེ་བཞི་དང་ཀླུམ་ཡ་གསུམ་དབང་དུ་བྱེད་པའི་ཟིང་བོ་རྗེ་སྟག་སྐྱ་བོ་ཞེས་པའི་རྒྱལ་ཕྲན་ཞིག་ལ་
ཟེར་ཀྱིན་འདུག རྒྱལ་ཕྲན་དེའི་རྒྱལ་བོ་དེ་ནི་དཀར་ནག་གི་ལས་ལ་རྨོངས་པའི་གཏུམ་པོ་ཞིག་ཡིན་
པས། བློན་འཛི་ཟུང་ཞེས་པས་སེམས་དཀར་གཏམ་གྱིས་རྒྱལ་བོ་ལ་བློ་གསར་ཕུལ་ཀྱང་རྒྱལ་བོས་
མ་གསན་པར་མ་ཟད་འཛི་ཟུང་གོ་གནས་ལས་ཕྱིར་ཕབ། བློན་པོ་ཡང་རྒྱལ་བོ་ལས་རིང་དུ་གྱེས་
ནས་ངོ་ལོག་གི་ལས་སུ་ཞུགས་རྒྱུའི་འཆར་གཞི་དང་བཅས་རྒྱལ་ཕྲན་ཟིང་བོ་རྗེ་ཁྲི་པང་གསུམ་ཞེས་
པར་མགོ་བཏགས་ཏེ་སྟག་སྐྱ་བོ་བཀྲོངས། རྗེས་སུ་རྒྱལ་བོ་དེ་མ་རུང་བ་ཞིག་ཡིན་པ་ཤེས་ནས་
སྟག་རི་གཉན་གཟིགས་ལ་མགོ་བཏགས། སྐབས་དེར་མགར་གྱི་མིང་མི་གསལ་བས་རུས་ཁུངས་
40འུ



དཔྱད་རྩོམ་གཅེས་བཏུས།
ཡང་དག་ཅིག་ངོས་འཛིན་རྒྱུ་དཀའ། བདག་གི་རྨོངས་བློར་ཤར་ཚོད་ཅིག་ལ་ཟིང་བོ་རྗེའི་མངའ་
ཁོངས་སུ་གཏོགས་སྙམ། བཙན་པོའི་སྐབས་སུ་རུས་མགར་ཅན་གྱི་ཁྱིམ་རྒྱུད་དུ་བྱུང་བའི་བློན་པོ་
དབང་ཐང་ཅན་དང་དཔའ་ཐབས་ལ་མཁས་པ། རང་བཞིན་བརྟན་ཅིང་གོང་ལ་བློ་དཀར་བའི་བློན་པོ་
གཙོ་གྲས་སུ་ཕྱིན་པ་ནི་མགར་ཁྲི་སྒྲ་འཛི་རྨུན་ཡིན། ཁོང་ནི་བོད་བཙན་པོའི་རྒྱལ་རབས་སོ་གཉིས་
གནམ་རི་སྲོང་བཙན་སྐབས་ཀྱི་བློན་གྲགས་ཅན་ཞིག་ཡིན། འདིའི་སྐབས་ནས་བཟུང་མགར་ཚང་གི་
དབང་ཐང་དང་ཆབ་སྲིད་ཀྱི་གོ་གནས་སོགས་ཡར་ཚེས་ཟླ་བཞིན་གོང་ནས་གོང་དུ་འཕེལ། དེ་ནས་
མགར་མང་ཞང་སུམ་སྣང་ནི་གནམ་རི་སྲོང་བཙན་སྐབས་སུ་བློན་པོའི་གོ་གནས་འཛིན་པའི་མགར་
གྱི་རིགས་སྲས་ཀྱི་གྲས་སུ་གོ་གནས་གཙོ་གྲས་སུ་བཞུགས་པའི་བློན་ཆེན་པོའི་འགན་འཛིན་མཁན་
གཉིས་པར་བགྲང་བཞིན་འདུག སྤུར་རྒྱལ་བཙན་པོའི་སྐབས་བློན་ཆེན་ལ་བཞུགས་པའི་མགར་ཁྲི་
སྒྲ་འཛི་མུན་དང་མགར་མང་ཞང་སུམ་སྣང་གཉིས་ཀྱིས་མགར་ཚང་གི་ཆབ་སྲིད་ཀྱི་གོ་གནས་ལ་རྨང་
འདིང་མཁན་དང་དེར་བརྟེན་ཕྱི་རབས་པ་རྣམས་ལ་བླ་མེད་འབྲས་བཟང་གིས་ཚུལ་དུ་ཆབ་སྲིད་ཀྱི་
སྟེགས་བུར་འཛེགས།
གསུམ་པ། མགར་སྟོང་བཙན་གྱིས་རྒྱལ་ཁབ་སྲ་བརྟན་དང་ཕྱི་འབྲེལ་མཛའ་མཐུན་གྱི་
སྐོར་རགས་ཙམ་གླེང་བ།
ས་བཅད་འདིར་བློན་ཆེན་མགར་སྟོང་བཙན་ཡུལ་བཟུང་གི་མཛད་འཕྲིན་གཙོ་བོ་བརྗོད་རྒྱུ་
ཡིན། ཁོང་ནི་བོད་རྒྱལ་སོ་གསུམ་པ་ཆོས་རྒྱལ་སྲོང་བཙན་སྒམ་པོའི་འཕྲུལ་གྱི་བློན་པོ་བཞིའི་ཡ་
གྱལ་ཡིན་པ་དང་། བློ་རིག་ཐབས་རྩལ་སོགས་གཞན་གྱིས་འགྲན་ཟླ་མེད་པའི་བློ་དཀར་གཞུང་དྲང་
གི་བློན་ཞིག་ཡིན། ཁོང་གི་ཐོག་མར་ནང་གི་འཁོན་བསྙམས་པའི་རྒྱུ་མཚན་ཡང་སྐབས་དེའི་ནང་གི་
ཁོར་ཡུག་རྙོག་འཛིང་ཅན་དང་རྩོད་གླེང་སོགས་ཀྱིས་རྒྱལ་བློན་བར་དུ་འགལ་བ་ཛ་དྲག་གི་གནས་སུ་
ལྷུང་ཡོད། དེ་ཡང་གནམ་རི་སྲོང་བཙན་གྱི་སྐབས་སུ་གཞན་ནས་ངོ་ལོག་པའི་མྱང་ཙེང་སྐུ་སོགས་
ལ་བྱ་དགའ་གནངས་པ་དང་བློན་པོ་རྙིང་བ་རྣམས་ཡིད་མ་རངས་པར་བློན་གསར་རྙིང་གི་འགལ་རྐྱེན་
404



གངས་ལྗོངས་ཤེས་རིག་ནོར་བུའི་སློབ་གླིང་།
དུ་མ་ཞིག་གི་འཐབ་རྩོད་ཁྲོད་དུ་བཙན་པོ་གཉིས་ཀྱང་མོན་དུག་གིས་བཀྲོངས་པ་རེད། མཐོ་རིམ་མི་
སྣའི་ཁྲོད་ཛ་དྲག་གིས་ཁེངས་པའི་སྐབས་སྲོང་བཙན་སྒམ་པོ་ཡུན་གྱིས་ཆེར་སྐྱེས་པ་དང་མཉམ་དུ་
ཡབ་རྒྱལ་བོ་གནམ་རི་སྲོང་བཙན་བཀྲོངས་པའི་ཕྱོགས་ཁག་ཚང་མ་བློན་པོ་མགར་སོགས་ཀྱི་རྒྱབ་
སྐྱོར་ལ་བརྟེན་ནས་ཚར་བཅད། དེ་བཞིན་མགར་གྱི་ཁྲིམས་ལུགས་གསར་བཟོ་དང་དམག་དོན་
བཀོད་སྒྲིག ཚོང་ལས་དཔལ་འབྱོར། སྒྲིག་ཁྲིམས་དམ་པོ་སོགས་ཀྱིས་རྒྱལ་ཕྲན་ལ་ལ་ཐབས་ཀྱིས་
བཀུག་པ་དང་ལ་ལ་སྟོབས་ཤུགས་ཀྱིས་འཕྲོག་པའི་སྐབས་དེར་ཡ་གླིང་ཐང་དཀྱིལ་ན་སྲིད་འབྱོར་
རིག་གསུམ་གྱི་ཡང་རྩེར་མཆིས་པས། རྒྱལ་བོའི་བཙུན་མོ་བསུ་བར་ཡང་ཁོང་འགྲོ་དགོས་ཤིང༌།
སྤྱི་ལོ་༦༣༩ལོར་བལ་བོའི་རྒྱལ་ཁབ་ཏུ་ཕེབས་ཏེ་རྒྱལ་བོ་འོད་ཟེར་གོ་ཆའི་སྲས་མོ་བལ་བཟའ་ཁྲི་
བཙུན་རྫོང་སྐྱེས་དང་བཅས་བདེ་ལེགས་ངང་བཙུན་མོར་བསུས། སྤྱི་ལོ་༦༤༡ལོར་ཐང་རྒྱལ་ལས་
ཧྲི་མན་དང་མཇལ་འཕྲད་མཛད་ཅིང་རྒྱ་བཟའ་ཀོང་ཇོ་སྲོང་བཙན་སྒམ་པོའི་བཙུན་མོར་བསླངས།
སྐབས་དེར་ཐང་སྲས་མོ་སློང་མཁན། རྒྱ་གར་དང་། གེ་སར ། ཧོར། སྟག་ཟིག་སོགས་ཀྱི་ཕོ་ཉ་
རྣམས་སླེབས་འདུག་ནའང་མགར་སྟོང་བཙན་གྱི་རྣམ་དཔྱོད་ཀྱིས་དེ་དག་གཞོམ་པར་མཛད། འདི་
དག་གི་སྐོར་བཀའ་ཆེམས་ཀ་ཁོལ་མའི་ནང་ན་ཤིན་ཏུ་གསལ། སྐྱབས་རྗེ་ཀིརྟི་རིན་པོ་ཆེ་བློ་བཟང་
བསྟན་འཛིན་མཆོག་གིས། ཐེ་ཙུང་བློན་མགར་སྟོང་བཙན་དང་ཕན་ཚུན་ལ་མཇལ་འཕྲད་སྐབས་
མཉེས་ཚོར་ཆེན་པོ་བྱུང་སྟེ། ཁོང་ལ་རྒྱ་ནག་གི་གྲོ་ཡོས་ཕྱོགས་ཀྱི་དམག་དཔོན་ཞེས་པའི་མཚན་
བསྟོད་དང་། ཐང་རྒྱལ་བོའི་ཚ་མོ་ལང་ཡཱ་ཀོང་ཇོ་ཞེས་པ་བློན་པོ་མགར་གྱི་ངོ་སྲུང་གི་ཚུལ་དུ་
འདུན་ཐབས་སུ་ཕུལ་ནའང་། བློན་པོ་མགར་གྱིས་ངའི་རྒྱལ་ཁབ་ཏུ་ང་ལ་ཕ་མ་གཉིས་ཀྱིས་བསུས།
མནའ་མར་ཡོད་པར་བརྟེན་དེ་དང་ཁ་འབྲལ་ཐབས་མེད་པ་དང་། ལྷག་པར་བཙན་པོ་དང་རྒྱ་བཟའ་
གཉིས་ཀྱི་གཉེན་མ་བསྒྲིགས་གོང་ངས་མནའ་མ་བླངས་ན་མི་འགྲིག་པའི་ཚུལ་སོགས་ཀྱི་གཏམ་
བཤད་པས་ཐང་རྒྱལ་ལྷག་པར་དགྱེས། ཞེས་གསུངས་པ་ལ་གཞིགས་ན་ཁོང་གི་གཞུང་དྲང་གི་
གཤིས་ཀ་དང་གོང་ལ་ལྷད་མེད་ཀྱི་སྲི་ཞུ་བསྒྲུབ་ཐུབ་ངེས་མོད། ངག་རྒྱུན་ཙམ་ལ་ཁོངས་བཅོལ་
ཏེ་ལོ་རྒྱུས་སྨྲ་མཁན་གྱི་གྲས་སུ་ཚུད་འདོད་པ་རེ་འགས་རྟོགས་དཔྱོད་ཙམ་ཡང་མི་བྱེད་པར་མགར་
སྟོང་བཙན་དང་རྒྱ་བཟའ་ཀོང་ཇོ་གཉིས་ལམ་བར་དུ་ལྐོག་འབྲེལ་བྱས་ཏེ་བྱིས་པ་ཞིག་སྐྱེས་ཀྱང་
43



དཔྱད་རྩོམ་གཅེས་བཏུས།
མ་མཚམས་སོགས་བརྗོད་ཀྱིན་འདུག་པ་འདི་ནི་མ་དག་པའི་ངག་རྒྱུན་ཞིག་ཡིན་པར་འདོད། རྒྱུ་
མཚན་བློན་ཆེན་མགར་སྟོང་བཙན་སྲོང་བཙན་སྒམ་པོ་ལ་མེད་ཐབས་མེད་པའི་བློན་པོ་བཞིའི་ཡ་
གྱལ་དང་ཆབ་སྲིད་དཔལ་འབྱོར། དམག་དོན། ཕྱི་འབྲེལ་གྱི་མཛད་རྗེས་བླ་ལྷག་ཐོན་པར་མ་ཟད་
ཁོང་ལ་ཁྲེལ་མེད་ཀྱི་བསམ་སྦྱོར་གང་ཡང་མེད་པའི་རྐྱེན་གྱིས་དཀའ་ཁག་མཇུག་འབྲས་གང་ལ་མ་
ལྟོས་པ་
པར་བལ་བོའི་རྒྱལ་ཁབ་ནས་བལ་བཟའ་གདན་དྲངས་པ་དང་ཐང་ཡུལ་ནས་ཁོང་གིས་དཀའ་
ཁག་ངང་ནས་བསུ་བ་གཅིག སྤྱི་ལོ་༦༥༢ལོར་མགར་སྟོང་བཙན་གྱིས་བློ་རིག་གི་དམག་ཐབས་
ལ་བརྟེན་ནས་གློ་བ་དང་གཙང་བ་ཟེར་བ་གཉིས་བོད་བཙན་པོའི་རྒྱལ་ཁབ་ཀྱི་མངའ་འོག་ཏུ་བསྡུས།
སྤྱི་ལོ་༦༥༣ལོར་ཁོང་གི་མཁྱེན་དཔྱོད་ལ་བརྟེན་ནས་ཕྱི་ནང་གི་བློན་པོ་ཆེ་མ་ཆུང་གསུམ་གཅིག་ཏུ་
འཛོམས་ཏེ་འདུན་མ་ཞེས་པའི་གྲོས་ཚོགས་ཆེན་པོ་ཞིག་གི་སྲོལ་བཏོད། ཐོག་མར་ལོ་གཅིག་ལ་དེ་
ལྟ་བུའི་གྲོས་ཚོགས་ཆེན་པོ་ཐེངས་གཅིག་རེ་དང་རྗེས་སུ་རིམ་གྱིས་ཡར་རྒྱས་བཏང་ནས་ལོ་གཅིག་
ལ་ཐེངས་གཉིས་རེ་འཚོགས། འདུན་མ་ཞེས་པའི་གྲོས་ཚོགས་ཀྱི་དགོངས་གཞི་ནི་ལོ་རེ་ས་གནས་
ཆེ་ཆུང་ཀུན་ན་རྗེ་བློན་མཛད་པའི་མཐོ་རིམ་མི་སྣའི་ལོ་གཅིག་གི་བྱ་བའི་གོ་རིམ་གོང་ལ་ཞུ་བ། དེ་
དག་གི་འཚོ་བའི་གནས་བབ་ལ་བལྟས་ནས་གནད་དོན་ཐག་གཅོད་པ་སོགས་ཀྱི་སྒྲིག་གཞི་གསར་
བ་ཞིག་འདོན་སྤྲོད་བྱེད་པ་དེ་ཡིན། འདུན་མ་ལ་ཕྱོགས་གང་ནས་བལྟས་ཀྱང་དགེ་མཚན་མང་དུ་
མཆིས་པས་བོད་ཀྱི་སྲིད་འབྱོར་རིག་གསུམ་སྲ་བརྟན་དུ་གཏོང་བའི་གལ་ཆེན་རང་བཞིན་ཅན་ཞིག་
ཡིན་པས། ཕྱི་རབས་མཁས་པ་མང་བོས་མགྲིན་པ་གཟེངས་སུ་བསྟོད་ནས་བསྔགས་བརྗོད་ཆེས་
ཆེར་མཛད་པའོ། །སྤྱི་ལོ་༦༥༥ལོར་ཁྲིམས་ཆེན་མོ་དག་ཡི་གེར་འཁོད་དུ་བཅུག་པ་དང་ཁྲིམས་
ཆེ་མ་ཆུང་གསུམ་ཀུན་གཏན་ལ་ཕབ་ཅིང་རྒོད་དང་གཡུང་གི་དབྱེ་བ་འབྱེད་པ་ཡིན་ལ། རྒོད་ནི་ཕྱི་
ནང་གི་ལས་བྱེད་པའམ་དམག་གི་མིང་ཡིན། སྐབས་དེར་བོད་ཀྱི་རུས་ཆེན་ལྔའམ་དྲུག་ཏུ་ཕྱེ་བ་
དང་། ཡུལ་གྱི་དབང་རིས་རྣམ་པ་བཅོ་བརྒྱད། རྒོད་ཀྱི་སྟོང་སྡེ་དྲུག་ཅུ་རྩ་གཅིག གཡུང་གི་མི་སྟེ་
ཁེང་དང་ཡང་ཁེང་འབྱེད་པ་སོགས་རྣམ་པ་འཐུས་ཚང་དུ་བཏང་། དེ་ཡང་སྲོང་བཙན་གྱི་རྨང་གཞིའི་
སྟེང་མགར་གྱིས་གཙོ་གཉེར་གྱིས་གྲུབ་པའི་ལས་འགུལ་རྨད་དུ་བྱུང་བ་ཤ་སྟག་ཡིན་སྟབས། ཏུན་
ཧོང་ཡིག་ཚགས་དོན་ཆེན་གནད་བསྡུས་སུ།
ཡོས་བུའི་ལོ་ལ་བྱེ་བབ་སྟེ། སྤྱི་ལོ་༦༥༥ལོར་བཙན་
406



གངས་ལྗོངས་ཤེས་རིག་ནོར་བུའི་སློབ་གླིང་།
པོ་མེར་ཁེ་ན་བཞུགས་ཤིང་། བློན་ཆེན་མགར་སྟོང་བཙན་གྱིས། འགོར་ཏྲིར། བཀལ། ཁྲིམས་
ཀྱི་ཡི་གེ་བྲིས་པར་ལོ་གཅིག་ཞེས་འཁོད་པ་ལས་མགར་སྟོང་བཙན་གྱིས་བཀའ་ཁྲིམས་འཐུས་ཚང་
དུ་བཏང་བ་གསལ་བོར་མངོན་ཡོད། རྒྱ་དང་འ་ཞ་ལན་མང་འཐབ་འཁྲུགས་བརྒྱབས་ཏེ་རྒྱའི་ས་ཆ་
མང་བོ་ཞིག་བཙན་བཟུང་བྱས་ཤིང་འ་ཞ་དབང་དུ་བསྡུས། མགར་སྟོང་བཙན་རང་ཉིད་ཀྱིས་དམག་
སྣ་ཁྲིད་དེ་གྲུ་གུ་དང་འཇང་རིགས་བཅོམ་པ། རྒྱལ་ཁབ་ཀྱི་དོན་དུ་བློན་ཁོང་ཡང་མཐའ་མཚམས་
སུ་ལོ་དྲུག་ལ་བཞུགས། སྤྱི་ལོ་༦༦༦ལོར་རང་རྒྱལ་ལ་ཕྱིར་ཕེབས། དེའི་ཕྱི་ལོ་སྐུ་སྙུང་བཞེས་ཏེ་
མཐར་མི་རིགས་ཤིག་གི་བླ་སྲོག་ལྟ་བུར་གྱུར་ཡོད་པའི་ཁུངས་བཅོས་ཐབས་མེད་པར་འདས་གྲོངས་
སུ་གྱུར། གཤེགས་རྐྱེན་སྣ་ཚོགས་ཤིག་གླེང་བཞིན་ཡོད་ན། དེ་ནི་དཔྱད་འབྲས་མེད་པའི་ཁུངས་
མེད་སྦུགས་འཐུམ་ཞིག་ཡིན་པ་གོང་ནས་མཛད་རྗེས་དེ་དག་གིས་ར་སྤྲད་ཡོད། ད་དུང་ཏུན་ཧོང་
ཡིག་ཚང་ལས་མགར་སྟོང་བཙན་ཁོང་ལྷུང་ནས་གཤེགས་ཞེས་པ་ཡང་དག་པའི་གཏམ་དུ་འཁུམས་
སོ། །དཔའ་བོའི་བཞུད་ལམ་ལས། ཁོང་གི་མཛད་འཕྲིན་གཙོ་བོ་དོན་ཚན་བཞིའི་སྒོ་ནས་གསུངས་
ཡོད། དེ་དག་གི་དང་བོ་ནི། བཙན་པོར་གློ་བ་རིངས་པ་དྲུངས་ནས་ཕྱུང་ཞིང་བཙན་པོའི་སྐུ་ཡི་བར་
ཆད་སེལ་བ། གཉིས་པ། གཉེན་གྱི་ཕོ་ཉར་ཕེབས་ནས་ཕྱི་འབྲེལ་གྱི་འཇོན་ཐང་ངོམ་པ། གསུམ་པ།
རྒོད་གཡུང་དབྱེ་ཞིང་བཀའ་ཁྲིམས་འཐུས་ཚང་དུ་བཏང་ནས་ལམ་ལུགས་ཀྱི་ངོ་བོ་བསྒྱུར་བ། བཞི་
བ། རྒྱལ་ཕྲན་འབངས་སུ་བཀུགས་ནས་བཙན་པོའི་མངའ་ཁོངས་རྒྱ་བསྐྱེད་ཅིང་མཐའ་མཚམས་
བརྟན་པོར་སྲུང་བ་བཅས་ཡིན། ཞེས་ཁོང་གི་མི་ཚེ་ཡི་མཛད་འཕྲིན་གཙོ་བོ་དག་གཞུང་དེ་ལས་
འཐུས་སྒོ་ཚང་བའི་སྡོམ་ཚིག་ཅིག་བཀོད་ཡོད་པའོ། །
བཞི་བ། ཁོང་གི་བུ་རབས་ཚ་རྒྱུད་དག་གི་སྲིད་དབང་ཉམས་རྒུད་དུ་སོང་ཚུལ།
མགར་སྟོང་བཙན་ཡུལ་བཟུང་ལ་སྲས་ལྔ་ཡོད་པ་ཡོངས་གྲགས་ཀྱིས་འདོད། དེས་ན་སྲས་
དེ་དག་གི་གོ་གནས་དང་བྱས་རྗེས་ཅི་ཙམ་བཞག་ཡོད་པ་སྐབས་འདིར་གླེང་བར་བྱ། སྲས་ལྔ་ནི།
མགར་བཙན་སྙ་ལྡོམ་བུ། མགར་ཁྲི་འབྲང་བཙན་བྲོད། མགར་འབྲིང་རྩན་རྩང་སྟོན། སྟ་ག་རི་ཟུང་།
407



དཔྱད་རྩོམ་གཅེས་བཏུས།
བཙན་གཉེན་གུང་རྟོན་བཅས་ལྔ་ཡིན་ལ་དེ་ལས་བུ་ཆེ་བ་མགར་བཙན་སྙ་ལྡོམ་བུ་ཡིན་ཏེ། ཁོང་ནི་
ཕ་ཤུལ་བུ་ཡིས་འཛིན་པའི་བྱས་རྗེས་སྣ་མང་ཅན་གྱི་བློན་ཆེན་ཞིག་ཡིན་པ་དང་། བཙན་པོ་མང་
སྲོང་མང་བཙན་དང་འདུས་སྲོང་མང་རྗེ་གཉིས་ཀྱི་བློན་ཆེན་ཡིན། ཡབ་ཆེན་གྱིས་སྲོལ་གཏོད་འདུན་
མའི་རྒྱུན་སྐྱོང་ཞིང་བཙན་པོ་ལ་གློ་བ་ཉེ་བའི་སྒོ་ནས་སྲི་ཞུ་བསྒྲུབས་པ་ཡིན། ཁོང་གི་སྤུན་དག་གིས་
མཐའ་མཚམས་སྲུང་བ་དང་། དམག་དོན་གྱི་ལས་འགན་གལ་ཆེན་བཟུང་བ། ཕྱོགས་སོ་སོ་རྒྱ་
བསྐྱེད་པ་དང་འདུན་པ་བསྡུས་ཤིང་རྒྱལ་ཁབ་སྲ་བརྟན་དུ་གཏོང་བ། ལོ་རེར་ཐོན་ཁུངས་འཐུས་ཚང་
དང་སྒྲིག་གཞི་ཇེ་ལེགས་གཏོང་བའི་སྐབས་དེར་མགར་ཚང་གི་ཆབ་སྲིད་བཙན་པོའི་རྒྱ་ཁྱོན་གྱི་ཡང་
རྩེར་སོན་པ་དང་བློན་འགའ་རེར་ཕྲག་དོག་དང་ཞེད་སྣང་སོགས་སྐྱེས་རུང་རྒོལ་ལན་དུ་འབུད་ཐུབ་
པའི་བློན་ཆེན་ཞིག་མེད་པར་སྣང་། ཁྱད་པར་དུ་མང་སྲོང་མང་བཙན་འདས་ཤིང་འདུས་སྲོང་མང་རྗེ་
སྐུ་ན་ཕྲ་བའི་སྐབས་ཕྱི་ནང་གི་ཆབ་སྲིད་ཀྱི་ལམ་ལུགས་མགར་ཚང་གི་གཙོ་ཆེར་བཟུང་ཡོད་པར་
མངོན། བཙན་པོ་སྐུ་ནར་སོན་ནས་མགར་ཚང་ལ་ལྟ་སྟངས་ངན་པ་དང་ཕྲ་མ་བཅུག་པ་སོགས་ཀྱིས་
རྐྱེན་བྱས་ཏེ་མགར་ཚང་ལ་མཇུག་འབྲས་སྐྱོ་བོ་ཞིག་བྱུང་བ་རེད། སྐབས་དེར་མགར་ཚང་སྟོབས་
ཤུགས་ཆེ་བས་བཙན་པོས་རྒྱལ་ས་ཡུན་རིང་བརྟན་རྒྱུ་མ་རེད་འདོད་པའི་བློ་སྐྱེས་ཏེ་མགར་ཚང་ལ་
བཀྱོན་ཕབ་རྒྱུའི་སྟ་གོན་བྱས། བུ་ཆེ་བ་བཙན་སྙ་ལྡོམ་བུ་བཙན་པོའི་བློར་དེ་ལྟ་བུའི་དོགས་པ་མ་
བྱུང་བའི་སྔོན་དུ་ནང་དམེ་ཡིས་བསད། མགར་འབྲིང་བཙན་བྲོད་ཀྱིས་རང་སྲོག་རང་གིས་བླངས།
རྒྱུ་མཚན་བཙན་པོ་འདུས་སྲོང་མང་བོ་རྗེ་མགར་ཚང་ལ་བཀྱོན་ཕབ་རྒྱུའི་དམིགས་ཡུལ་ཡོད་པས།
མགར་བཙན་གཉེན་གུང་གཡུལ་ལས་ཕམ་ནས་ཕྱིར་རྒྱལ་སར་ཐོན་པ་ན་བཙན་པོའི་ཕམ་རྐྱེན་ལ་
བརྟེན་ནས་མགར་ཚང་ལ་བཀྱོན་དངོས་སུ་འགོ་བརྩམས། མགར་བཙན་གཉེན་གུང་རྟོན་བསམ་
དབང་དྲན་དབང་མེད་པར་འཛིན་བཟུང་བྱས་ནས་སྲོག་ཁྲིམས་བཅད། དེ་ནས་མགར་ཚང་ལ་འབྲེལ་
བ་ཡོད་པའི་མི་སྟོང་ཕྲག་གཉིས་ལ་བརྒལ་བ་ཙམ་རྒྱུ་རྐྱེན་གང་ཡང་མེད་པར་ཚང་མར་སྲོག་ཁྲིམས་
བཅད། བཙན་པོས་མགར་ཚང་རྩ་བ་ནས་ཚར་གཅོད་རྒྱུའི་བསམ་པ་ཡོད་པས་མགར་གྱི་བུ་གཞན་
དག་ལ་མགོ་ཐོགས་ཟེར་ནས་ཕོ་ཉ་མངགས་མོད། ཁྲི་འབྲིང་བཙན་བྲོད་ཀྱིས་མ་གསན། བཙན་པོ་
ཁྲོས་ནས་དམག་མི་ཆིག་སྟོང་མང་བོའི་སྣེ་ཁྲིད་ནས་གྲུ་གུའི་ཡུལ་ན་མཐའ་མཚམས་བསྲུངས་ཡོད་
408



གངས་ལྗོངས་ཤེས་རིག་ནོར་བུའི་སློབ་གླིང་།
པའི་མགར་ཁྲི་འབྲིང་བཙན་བྲོད་ལ་དམག་དྲངས། བཙན་བྲོད་ཀྱིས་བཙན་པོ་ལ་རྒོལ་ལན་མ་སློག་
པར་རང་སྲོག་རང་གིས་བཅད། རྒྱུ་མཚན་ཁོ་རང་སྐྲག་པ་མིན་ཏེ་ཁོ་ཚང་གོང་ལ་བློ་དཀར་གཞུང་
དྲང་གི་གཤིས་ཀ་ལྷད་མེད་པ་ཞིག་ཡིན་ཕྱིན་སྲོག་ལ་བབ་པའི་སྐབས་སུའང་བཙན་པོ་ལ་རྒོལ་ལན་
མ་སྤྲད་པ་རེད། མགར་འབྲིང་རྩན་རྩང་སྟོན་ཞེས་པ་སྐབས་དེར་མཐའ་མཚམས་སྲུང་ཡོད་ལ་སྤུན་གྱི་
སྲོག་ཤོར་བ་དང་རྒྱལ་ས་ན་གཉེན་མི་དག་གང་འདོད་དུ་སྲོག་ཁྲིམས་བཅད་པ་ཐོས་པས་ རང་ཉིད་ཀྱི་
སྲོག་ལ་འབབ་པར་དོགས་ནས་ཚ་བོ་མང་བོ་རྗེ་སྟག་བཙན་ཁྲིད་ནས་ཐང་རྒྱལ་བོ་ལ་མགོ་བཏགས་
སོ། །མགར་སྟ་གུ་རི་ཟུང་འདས་རྐྱེན་གསལ་བོ་མ་ངེས་མོད། རྒྱལ་ས་ནས་མགར་བཙན་ཉེན་གུང་
རྟོན་གསོན་ཁྲིམས་ལ་སྦྱར་སྐབས་དེ་དང་ལྷན་ཅིག་མི་འདོད་བཙན་གྱིས་ཉེས་ཁྲིམས་མགོ་ལ་བབ་
ནས་མཐར་འཆི་ལམ་དུ་བརྫངས་སྙམ། འདི་ལྟ་བུའི་མཇུག་འབྲས་ངན་པ་ཞིག་མགར་ཚང་དང་ལྷག་
པར་དུ་བོད་རྒྱལ་ཁབ་ཆེན་མོའི་གྱོང་གུད་ཡིན་པ་གདོན་མི་ཟ། རྣམ་དཔྱོད་དང་ལ་རྒྱའི་མཚོ་མོ་
དགུང་དུ་འཕྱོ་ཞིང་རྗེ་དང་འབངས་ལ་བརྩེ་བ་ཟབ་ཅིང་དཔའ་སྤོབས་ཀྱིས་ཞུགས་པའི་མགར་ཚང་གི་
བུ་རབས་ཚ་རྒྱུད་དག་འདི་ལྟར་ཧོལ་རྒྱུག་གིས་ཚང་མ་འཆི་ལམ་དུ་བརྫངས་པ་ནི་ཇི་འདྲའི་ཕངས་
སེམས་ཆེན་པོ་ཞིག་ཡིནའང་། བཙན་པོའི་རྒྱལ་རབས་སུ་ནམ་ཡང་བསུབ་ཐབས་མེད་པའི་འོད་
ཀྱི་ཐིག་ལེ་ཞིག་ཡིན་པ་ང་ཚོ་རྗེས་རབས་པ་ཚོས་ཁོང་གི་མཛད་རྗེས་སོགས་ལ་ཡི་རངས་མི་བྱེད་
ཐབས་མེད་ཡིན་ནོ། །
མཇུག་བསྡུ་བ།
སྤྱིར་ལོ་རྒྱུས་འབྲི་བ་ལ་མཐོང་རྒྱ་དང་ཐོས་རྒྱ་དཔེ་ཀློག་དང་དཔྱད་སྟོབས་སོགས་ཚང་དགོས
མོད། འོན་ཀྱང་། བདག་ལ་མཚོན་ན་གོང་གི་ཆ་རྐྱེན་གང་ཡང་མེད་ཁར་ལོ་རྒྱུས་ཀྱི་དེབ་ཐེར་ནང་
དུ་མགར་གྱི་ལོ་རྒྱུས་ས་བཅད་ཙམ་མ་གཏོགས་ཧ་ཅང་མཐོང་དཀའ་བས་དཔྱད་འབྲས་ཅི་རིགས་
འབྱུང་སྲིད། ད་དུང་གཞན་གྱིས་བཞད་གད་འགྱུར་རྒྱུའི་སེམས་ཁྲལ་སྤངས་ནས་མགོ་མི་ཆུད་སར་
ལུས་བཙང་ཞེས་པའི་དཔེ་ལྟར་ངལ་བ་འབྲས་མེད་ལྟ་བུ་ཞིག་ཡིན་ཀྱང་། སྐལ་ལྡན་རང་དང་མཉམ་
409



དཔྱད་རྩོམ་གཅེས་བཏུས།
པའི་གྲོགས་དག་ལ་ཕན་པ་རེ་ཨེ་ཡོད་བསམ་ནས་བློ་སྤོབས་ཆེན་པོའི་སྒོ་ནས་མགར་སྟོང་བཙན་གྱི་
གདུང་རྒྱུད་དང་མཛད་རྗེས་སྐོར་ཅུང་ཙམ་འབྲི་ཁུལ་བྱས་པ་ཡིན། གཟུར་གནས་མཁས་དབང་སྤྱི་
དང་ཁྱད་པར་དུ་རང་ལ་བཀའ་དྲིན་བླ་ན་མཐོ་བའི་སློབ་དཔོན་དག་གིས་ད་དུང་མཛུབ་མོ་རི་སྟོན་གྱི་
ཚུལ་དུ་བདག་ལ་བསྐལ་བ་མ་སྟོང་བར་དུ་བདུད་རྩིའི་སྦྲང་ཆར་ཡང་ཡང་སྩོལ་བར་ཞུའོ། །
དཔྱད་གཞིའི་ཡིག་ཆ།
༡ ཏུན་ཧོང་ཡིག་ཚགས། བོད་ཀྱི་བརྡ་རྙིང་ཡིག་ཆ་བདམས་བསྒྲིགས། ཀྲུང་དབྱང་མི་རིགས་སློབ་
ཆེན་དཔེ་སྐྲུན་ཁང་།
༢ ཆོས་འབྱུང་མཁས་པའི་དགའ་སྟོན། དཔའ་བོ་གཙུག་ལག་ཕྲེང་བ། མི་རིགས་དཔེ་སྐྲུན་ཁང་།
༣ བཀའ་ཆེམས་ཀ་ཁོལ་མ། ཀན་སུའུ་མི་རིགས་དཔེ་སྐྲུན་ཁང་།
བོད་ཀྱི་ལོ་རྒྱུས་ཀུན་དགའི་མེ་ལོང་། དམུ་དགེ་བསམ་གཏན། སི་ཁྲོན་མི་རིགས་དཔེ་སྐྲུན་ཁང་
།
༥ གནའ་རབས་བོད་ཀྱི་སྲིད་དོན་ལོ་རྒྱུས་ལ་དཔྱད་པ་དྭངས་གསལ་མེ་ལོང་། ཀིརྟི་རིན་པོ་ཆེ་བློ་
བཟང་བསྟན་འཛིན། རྔ་ཡུལ་ཀིརྟིའི་དགོན་ཆེན།
༦ དེབ་དཀར་ཟིན་བྲིས་དཔྱོད་ལྡན་སྨྲ་བའི་འབབ་སྟེགས། ལྡོང་ཡོན་ཏན་རྒྱ་མཚོ།
༧ དཔའ་བོ་བཞུད་ལམ། མཐའ་བ་བཀྲ་ཤིས་དོན་གྲུབ། ཀྲུང་གོའི་བོད་རིག་པ་དཔེ་སྐྲུན་ཁང་།
རྩོམ་པ་བོ། ཙ་ཡུས་འཇིགས་མེད།
སྐབས་བཅོ་ལྔ་བའི་མཐར་ཕྱིན་གཉིས་པའི་སློབ་མ།
རྩོམ་འདི་ནི་༢༠༡༣ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མུ་མཐུད་དུ་སློབ་གཉེར་བྱེད་བཞིན་ཡོད།
42)



གངས་ལྗོངས་ཤེས་རིག་ནོར་བུའི་སློབ་གླིང་།
ཤེས་གཉེན་བསྟེན་ཚུལ་ཅུང་ཙམ་བཤད་པ་བློ་གསལ་འདྲེན་པའི་སྐྱ་རེངས།
དཀོན་མཆོག་ཆོས་རྒྱན།
(མཚོ་ལྷོ
བྱམས་དང་བརྩེ་བའི་དཀྱིལ་འཁོར་ཀུན་ནས་ཟླུམ། །
རིས་མེད་འགྲོ་ཀུན་སྐྱོང་བའི་སྙིང་རྗེ་ཅན། །
རྣམ་འདྲེན་བཞི་བ་ཟས་གཙང་སྲས་ཉིད་ལ། །
རྣམ་དག་དད་གུས་གཙང་མས་མཆོད་པར་བགྱི། །
སྨོངས་པའི་སྨག་ཆེན་མ་ལུས་འཇོམས་བྱེད་པའི། །
ཤེས་རབ་རལ་གྲིའི་གཟི་དཔལ་རབ་རྒྱས་བ། །
དམར་སེར་མདངས་འཛིན་ལྷ་མཆོག་འཇམ་དཔལ་ཀྱེ། །
བློ་དམན་བདག་ལ་སྨྱུ་གུའི་ལམ་སྟོན་མཛོད། །
དཀར་གསལ་ཉ་གང་ཟླ་བའི་འཛུམ་ཟེར་ལས། །
སྙན་འཇེབས་དྲུག་ཅུའི་དབྱངས་རྟས་སྐྱེས་དགུ་འདྲེན། །
4 1



དཔྱད་རྩོམ་གཅེས་བཏུས།
འཕྱོར་སྒེག་ལང་ཚོས་གཏམས་པའི་ཡིད་འཕྲོག་སྐུ། །
དབྱངས་ཅན་མ་ཀྱེ་བདག་མགྲིན་ཁབ་ཏུ་རོལ། །
བདག་བློ་རྨོངས་པའི་བྲན་དུ་འཁོལ་གྱུར་ན། །
ཤེས་བྱའི་གནས་མལ་སྟོན་པའི་དྲིན་ཅན་རྗེ། །
སྨྲ་བའི་དབང་བོ་འཇམ་དབྱངས་བླ་མའི་ཟླ། །
བློ་དམན་བདག་གི་རིག་པའི་འཆར་སྒོ་ལས། །
རྟེན་འབྲེལ་གནད་ཀྱི་བཤེས་གཉེན་སྟེན་ཚུལ་ལ། །
འཆད་པའི་བློ་མིག་རྣོན་པོ་མེད་ན་ཡང་། །
དངོས་བརྒྱུད་བླ་མའི་གསུངས་རྒྱུན་གཅིག་ཏུ་འགོད། །
ཅེས་ཤོ་ལོ་ཀ་འགས་ཡུལ་ཁྱད་པར་ཅན་སྐྱབས་གནས་ཡང་དག་ལ་མཆོད་པར་བརྗོད་པའི་
ཚིག་གི་ཕྲེང་བ་སྔོན་དུ་བཏང་སྟེ་གང་ཞིང་བར་བྱ་ཞེ་ན། ཁམས་གསུམ་འགྲོ་བའི་བླ་མ་ཤར་ཙོང་
ཁ་བ་ཆེན་པོའི་ཞལ་ནས། དེ་ནས་འདི་ཕྱིའི་ལེགས་ཚོགས་ཇི་སྙེད་པའི། རྟེན་འབྲེལ་ལ་ཕུག་པར་
འགྲིག་པའི་རྩ་བ་ནི། ལམ་སྟོན་བཤེས་གཉེན་དམ་པ་འབད་པ་ཡིས། བསམ་དང་སྦྱོར་བས་ཚུལ་
བཞིན་བསྟེན་པ་རུ། མཐོང་ནས་སྲོག་གི་ཕྱིར་ཡང་མི་གཏོང་བར། བཀའ་བཞིན་སྒྲུབ་པའི་མཆོད་
པས་མཉེས་པར་བྱེད།
ཅེས་གསུངས་པ་ལྟར་རང་རེ་ཆོས་ལྡན་བོད་མི་ཞིག་ཡིན་ཕྱིན་སྐྱབས་གནས་སླུ་བ་མེད་པའི་
དཀོན་མཆོག་རྣམ་གསུམལ་དད་པ་བརྟན་པོའི་སྒོ་ནས་ཐར་བ་དང་ཐམས་ཅད་མཁྱེན་པའི་གོ་འཕང་
འཐོབ་པ་ལ་ལམགྱི་རྩ་བ་བཤེས་སྤྲིན་བསྟེན་ཚུལ་འདི་ཤུན་ཏུ་གལ་ཆེ་བས་ཅུང་ཙམ་ལྡིང་བ་ལ། དང་
བོ་བཤེས་གཉེན་བསྟེན་ཚུལ་དང་། གཉིས་པ་བསྟེན་པའི་ཕན་ཡོན། གསུམ་པ་བསྟེན་མ་ལེགས་
པའི་ཉེས་དམིགས། བཞི་བ་འཇུག་བསྡུ་བ།
412



གངས་ལྗོངས་ཤེས་རིག་ནོར་བུའི་སློབ་གླིང་།
དང་བོ་བཤེས་གཉེན་བསྟེན་ཚུལ་ལ་བསམ་པས་བསྟེན་ཚུལ་དང་སྦྱོར་བས་
བསྟེནཚུལ་གཉིས།
དང་བོ་བསམ་པས་བསྟེན་ཚུལ་ནི།
དེ་ཡང་ཡོན་ཏན་ཀུནགྱི་རྩ་བའམ་གཞི་ནི་ད་ལྟ་རང་གི་མགོན་སྐྱབས་དང་དཔུང་གཉེན་དུ་
བཞུགས་པའི་བླ་མ་འདི་ཉིད་ལ་ལུང་གི་བསྟན་པ་སྡེ་སྣོད་གསུམ་གྱི་འཆད་ཉན་དང་། རྟོགས་པའི་
བསྟན་པ་བསླབ་པ་གསུམ་གྱི་ཉམས་ལེན་སོགས་ཀྱི་སྒོ་ནས་ཕྱུག་ཅིང་། འཁོར་བ་དང་ངན་སོང་གི་
སྒོ་འགོག་པའི་ཆོས་ཟབ་མོ་བསྟན་སོགས་རྒྱུ་མཚན་བོ་ཞིག་གི་སྒོ་ནས་དེ་ལ་ཡིད་ཆེས་པའི་དད་
པ་བརྟན་པོ་བཟུང་ནས་བསམ་པས་བསྟེན་ཚུལ་སོགས་ཞིབ་ཅིང་ཕྲ་བ་གསུངས་ཡོད་པ་སྡོང་བོ་
བཀོད་པའི་མདོ་ལས་། རང་དོན་དོར་ནས་རང་ཉིད་བླ་མའི་དབང་དུ་གཏོང་བ་བུ་མཛངས་པ་ལྟ་བུའི་
སེམས། མཛའ་བ་དེ་སུས་ཀྱང་མི་ཕྱེད་པར་བརྟན་པར་བྱེད་པ་རྡོ་རྗེ་ལྟ་བུའི་སེམས། བླ་མའི་བྱ་
པའི་ཁུར་ཐམས་ཅད་འཁུར་བ་ས་ལྟ་བའི་སེམས། སྡུག་བསྔལ་ཅི་བྱུང་བ་ཐམས་ཅད་ཀྱིས་མི་སྒུལ་
བ་ཁོར་ཡུག་གི་རི་ལྟ་བུའི་སེམས། ངན་ལས་ཐམས་ཅད་ཉམས་སུ་བླངས་པ་ལས་ཡིད་མི་འཁྲུགས་
པར་སྒྲུབ་ པ་བྲན་ལྟ་བུའི་སེམས། ང་རྒྱལ་ཐམས་རྣམ་པར་སྤོང་ཞིང་རང་བླ་མ་ལས་རང་བླ་མ་ལས་
དམན་པར་འཛིན་པ་ཕྱགས་དར་ལྟ་བའི་སེམས། བླ་མའི་བྱ་བ་ཤིན་ཏུ་དཀའ་བའི་ཁུར་ལྕི་བ་རྣམས་
ཀྱང་སྤྲོ་བཞིན་འཛིན་ཐེག་པ་ལྟ་བུའི་སེམས། བླ་མའི་བྱ་བ་ལ་ཅི་ཙམ་ཞུགས་ཀྱང་འགྲོ་ཞིང་འོང་
བའི་མིསྐྱོ་བ་གྲུ་ལྟ་བུའི་སེམས། ཞེས་གསུངས་ལྟར་སེམས་རྒྱུད་དུལ་བའི་སྒོ་ནས་བསྟེན་དགོས་ཏེ་
དཀོན་མཆོག་ཏ་ལ་ལའི་གཟུངས་ལས། དད་པ་སྔོན་འགྲོ་མ་ལྟར་སྐྱེད་པ་སྟེ། །ཡོན་ཏན་ཐམས་ཅད་
སྲུང་ཞིང་འཕེལ་བར་བྱེད། །དོགས་པ་སེལ་ཞིང་ཆུ་བོ་རྣམས་ལས་སྒྲོལ། །དད་པ་བདེ་ལེགས་གྲོང་
ཁྱེར་མཚོན་བྱེད་ཡིན། །དད་པ་རྙོག་པ་མེད་ཅིང་སེམས་དྭངས་བྱེད། །ང་རྒྱལ་སྤང་ཞིང་གུས་པ་
རྩ་བ་ཡིན། །དད་པ་ནོར་དང་གཏོར་དང་རྐང་བའི་མཆོག །ལག་པ་བཞིན་ཏུ་དགེ་སྡུག་རྩ་བ་ཡིན།
།ཞེས་གསུངས་པ་ལྟར་དད་པ་ལས་ལྷག་པའི་གདམས་ངག་དང་ཡོན་ཏན་ཞིག་མེད་པས་རང་གིས་
4 23



དཔྱད་རྩོམ་གཅེས་བཏུས།
ཆོས་འབྲེལ་དངོས་ཐོབ་ཀྱི་བླ་མ་རྣམས་ལ་བློ་སེམས་རྩེ་གཅིག་གིས་དད་པ་བྱེད་པ་དང་མ་དད་པ་
འགོག་པའི་དད་པ་ནི་དད་པའི་ཡང་རྩེ་ཡིན་ལ། དེ་ཡང་ཆོས་བཅུ་བ་ལས། གང་གིས་འདྲེན་པ་ངེས་
འབྱུང་ལ། །དད་པ་ཐེག་པའི་མཆོག་ཡིན་ཏེ། །དེ་ཕྱིར་བློ་དང་ལྡན་པའི་མིས། །དད་པའི་རྗེས་སུ་
འབྲང་བ་བསྟེན། །མ་དད་པ་ཡི་མི་རྣམས་ལ། །དཀར་པོའི་ཆོས་རྣམས་མི་སྐྱེ་སྟེ། །ས་བོན་མེ་ཡིས་
འཚིག་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་རྗེས་སུ་འགྲོ་ལྡོག་གི་སྒོ་ནས་གསུངས་པ་དང་།
ཡང་སློབ་དཔོན་ཕྱོགས་ཀྱི་གླང་བོས། དད་པ་གང་ཞེ་ན་ཡོད་པ་ཉིད་དང་། ཡོན་ཏན་ཅན་དང་ནུས་
པ་རྣམས་ལ་མངོན་པར་ཡིད་ཆས་པ་དང་། དང་བ་དང་། འདོད་པ་སྟེ། འདུན་པའི་རྟེན་བྱེད་པའི་
ལས་ཅན་ནོ། ཞེས་དད་པའི་ངོ་བོ་དང་བྱེད་ལས་ནི་ཡོན་ཏན་ཐམསཅད་ཀྱི་གཞི་ཡིན་པར་གསུངས་
པས་བླ་མའི་ཡོན་ཏན་དང་བཤའ་དྲིན་སོགས་རྗེས་སུ་དྲན་ཏེ་དད་པ་སྦྱངས་པའི་ལས་ལ་འབད་པར་
བྱའོ། །
གཉིས་པ་སྦྱོར་བས་བསྟེན་ཚུལ་ནི།
བླ་མ་ལྔ་བཅུ་བ་ལས། འདིར་མང་སྨོས་པ་ཅི་ཞིག་དགོས། །བླ་མ་དགྱེས་བྱེད་གང་ཡིན་བྱ། །
མི་མཉེས་བྱེད་ཀུན་སྤང་བ་ནི། །དེ་དང་དེ་ལ་འབད་དེ་བརྟག །དངོས་གྲུབ་སློབ་དཔོན་རྗེས་འབྲང་
ཞེས། རྡོ་རྗེ་འཛིན་པ་ཉིད་གསུངས་པར། །ཤེས་ནས་དངོས་པོ་ཐམས་ཅད་ཀྱིས། །བླ་མ་ཡོངས་སུ་
མཉེས་པར་བྱ། །ཞེས་པ་དང་། ཡང་མདོ་སྡེ་རྒྱན་ལས། བཀུར་སྟི་རྙེད་པ་དག་དང་རིམ་གྲོ་དང་།
སྒྲུབ་པའི་སྒོ་ནས་བཤེས་གཉེན་བསྟེན་པར་བྱ། ཞེས་གསུངས་པ་ལྟར་བླ་མའི་ཐུགས་མཉེས་པའི་
མཆོད་པ་གང་ཡིན་པ་དེ་དག་འབུལ་གང་ཐུབ་ལས་ལ་འབད་དེ་བླ་མའི་ཡོན་ཏན་བརྗོད་པ་དང་ཕྱག་
འཚལ་བ་དང་། སྐུ་གཡོགས་ཞབས་ཞུ་སྒྲུབ་པ་སྔོན་དུ་ལང་བ་སོགས་བཀུར་སྟི་དང་། རྒྱུ་ནོར་
ལོངས་སྤྱོད་ཅི་བདོག་པ་ཐམས་ཅད་ཡར་བླ་མ་འབུལ་བ་རྙེད་པ་དང་། བླ་མའི་བཀའ་བཞིན་མངོན་
ལྐོག་མེད་པར་སྒྲུབ་པ་ནི་མཆོད་པ་ཐམས་ཅད་ཀྱི་མཆོག་གསུང་སྟེ། སྐྱེས་རབས་ལས། ཕན་པའི་
ལན་དུ་མཆོད་པར་བྱ་བ་ནི། །བསྒོ་བའི་ཚིག་བཞིན་ཉམས་སུ་ལེན་པ་ཡིན། །ཞེས་དང་། རྗེ་མི་
ལ་བཞད་པའི་རྡོ་རྗེས། ནོར་ཟང་ཟིང་གི་འབུལ་བ་བདག་ལ་མེད། །ཕ་བླ་མའི་མཆོད་པ་
རྩོད་པ་སྒྲུབ་པས་
414



གངས་ལྗོངས་ཤེས་རིག་ནོར་བུའི་སློབ་གླིང་།
#44
མཇལ། །ཞེས་གསུངས་བ་རང་གི་རྒྱུད་ལ་ལེགས་པར་སྦྱར་ནས་འགྱུར་མེད་ཕྱི་དད་པ་བརྟན་པོས་
མ་དད་པ་དང་བསྟེན་ཚུལ་ལོག་པ་ཐམས་ཅད་འགོག་དགོས་ཏེ་མ་དད་པའི་སེམས་བྱུང་གི་ངོ་བོ་ནི་
ཀུན་བཏུས་ལས། མ་དད་པ་གང་ཞེ་ན། གཏི་མུག་གི་ཆརགཏོགས་པ་དགེ་བའི་ཆོས་རྣམས་ལ་
སེམས་ཀྱི་ཡིད་མི་ཆེས་པ་དང་། །མ་དད་པ་དང་། མི་འདོད་པ་སྟེ་ལེ་ལོའི་རྟེན་བྱེད་པའི་ལས་ཅན་
ནོ། ཞེས་གསུངས་བ་བཞིན་ཡིད་ལ་གཙོ་བོ་མ་དད་པའི་ཉེཉོན་སྐྱེས་བ་དེ་ཡང་རང་དད་ཡུལ་གྱི་སྐྱོན་
མཚང་འཚོལ་བར་རག་ལས་ཤིང་། དེ་འཚོལ་བ་ཡང་སེམས་ལ་ཐུགས་པ། རང་གི་བླ་མ་དེ་ཉིད་
སངས་རྒྱས་དངོས་དང་ཁོང་གི་མཛད་པ་མཐའ་དག་རང་ཅག་སྐལ་དམན་དག་གི་གདུལ་བའི་དོན་དུ་
བསམ་བཞིན་གནང་བར་འདོད་མ་ཐུབ་ཀྱང་ཀུན་སློང་གཙང་མའི་སྒོ་ནས་བརྟགས་ན་བརྟགས་འབྲས་
ལེགས་པོ་འབྱང་ལ། བསྟེན་ཚུལ་ལོག་པའི་སྒོ་ནས་བརྟག་ན་ངན་སེམས་སྐྱེ་བའི་རྒྱུ་རུ་གྱུར་འགྲོ།
དེ་བས་དད་པ་རྣམ་དག་ཅིག་མ་སྦྱངས་ན་ལས་ཀྱི་དབང་གིས་མཐོང་བྱ་གཅིག་ནའང་མཐོང་ཚུལ་སོ་
སོར་ཡིན་པ་གུང་ཐང་བསྟན་པའི་སྒྲོན་མེའི་ཞལ་ནས་ཨེ་མ་དྭངས་ཤིང་བསིལ་བའི་ཆབ་འདི་ཡང་།
རང་རང་ལས་ལས་ཀྱི་རྣམ་པར་འཁྲུལ་བ་ཡིས། ཡི་དྭགས་དུད་འགྲོ་མི་དང་ལྷ་རྣམས་ལ། རྣག་
ཁྲག་གནས་དང་ཆུ་བདུད་རྩིར་འགྱུར། ཞེས་གསུངས་པ་ལྟར་རང་རང་གི་འཁྲུལ་སྣང་གི་དབང་གིས་
དྭངས་ཤིང་བསིལ་བའི་ཆབ་གཅིག་ལ་བལྟས་པའི་ཚེ་ན་ཡང་ཡི་དྭགས་ལ་རྣག་དང་། དུད་འགྲོར་
ཁྲག མི་ལ་ཆུར་རང་བཞིན་པ་དང་། ལྷར་ཀུན་ཕན་གྱི་བདུད་རྩིར་སྣང་བ་སོགས་སྣང་ཚུལ་ཐམས་
ཅད་རང་རང་གི་ནང་སེམས་ཀྱི་བག་ཆགས་ཟབ་མོ་ལ་རག་ལས་སོ། །
གཉིས་པ་བསྟེན་པའི་ཕན་ཡོན།
བྱང་ཆུབ་སེམས་དཔའི་སྡེ་སྣོད་ལས། མདོར་ན་བྱང་ཆུབ་སེམས་དཔའི་སྤྱོད་པ་ཐམས་ཅད་
འཐོབ་ཅིང་ཡོངས་སུ་རྫོགས་པ་དང་དེ་བཞིན་དུ་ཕ་རོལ་དུ་ཕྱིན་པ་དང་བཟོད་པ་དང་། ཏིང་ངེ་འཛིན་
དང་མངོན་པར་ཤེས་པ་དང་གཟུགས་དང་སྤོབས་པ་དང་བསྔོ་བ་དང་སྨོན་ལམ་དང་སངས་རྒྱས་
ཀྱི་ཆོས་ཐམས་ཅད་འཐོབ་ཅིང་ཡོངས་སུ་རྫོགས་པ་ནི་བླ་མ་ལ་རག་ལས། ཞེས་དང་། ལམ་རིམ་
415



དཔྱད་རྩོམ་གཅེས་བཏུས།
ཆེན་མོ་ལས། སངས་རྒྱས་ཀྱི་གོ་འཕང་ལ་ཉེ་བ་དང་རྒྱལ་བ་རྣམས་དགྱེས་པ་དང་དགེ་བའི་བཤེས་
གཉེན་གྱིས་མི་ཕོངས་པ་དང་ངན་འགྲོར་མི་ལྷུང་བ་དང་ལས་ངན་པ་ཉོན་མོངས་པས་ཐུབ་པར་དཀའ་
བ་དང་། བྱང་སེམས་ཀྱི་སྤྱོད་པ་དང་མི་འགལ་ཞིང་དེ་ལ་དྲན་པ་དང་ལྡན་པས་ཡོན་ཏན་གྱི་ཚོགས་
ཀྱིས་ཇེ་མཐོ་ཇེ་མཐོར་འགྱུར་ཞིང་། དེ་ལ་བསྙེན་བཀུར་བས་བསམ་
སམ་སྦྱོར་དགེ་བ་ཐོབ་ནས་རང་
གཞན་གྱི་དོན་བྱེད་ཅིང་ཚོགས་རྫོགས་པར་གྱུར་བ་བཅས་ཕན་ཡོན་བརྒྱད་ཀྱི་སྒོ་ནས་གསུངས།
འགོ་བཤེས་གཉེན་བསྟེན་ཚུལ་མ་ནོར་ན་མཇུག་ཞི་ལྷག་གི་བར་མི་འཆུག་པ་ནི་འགོ་ཚེས་གཅིག་
ནས་མ་ནོར་ན་མཇུག་གནམ་གང་མི་འཆུག་པ་ལྟར་ཡིན་པས་བླ་མ་བསྟེན་པའི་རྩ་བ་དེ་བསྟེན་ཚུལ་
ཡང་དག་པའི་སྒོ་ནས་བསྟེན་ན་བླང་དོར་གྱི་གནས་ལ་མི་རྨོངས་ཤིང་གནས་སྐབས་དང་མཐར་ཐུག་
གི་བྱ་བ་གང་བགྱིས་མཐའ་དག་མི་འགྲུབ་པ་གཅིག་ཀྱང་མེད་པས་སྐལ་ལྡན་སློབ་བུ་དག་གིས་ཅོལ་
ཆུང་དང་གཡམ་རྒྱུག་མི་བྱེད་པར་ཚུལ་འཆོས་ཀྱི་དྲི་མས་མ་སྦགས་པར་ནང་སེམས་ཀྱི་ཀུན་སློང་
རྣམ་དག་གིས་སྤྲས་ཏེ་དགེ་བའི་བཤེས་གཉེན་མཚན་ཉིད་དང་ལྡན་པ་ཞི་དུས་གཏན་དུ་བསམ་
'་སྦྱོར་
གཉིས་ཀྱི་སྒོ་ནས་ཚུལ་བཞིནབསྟེན་རྒྱུ་ནི་ཧ་ཅང་གལ་ཆེའོ། །
གསུམ་པ་བསྟེན་ཚུལ་མ་ལེགས་པའི་ཉེས་དམིགས།
བསྟེན་ཚུལ་ལོག་ལམ་དུ་སོང་ན་ཉེས་དམིགས་ཤིན་ཏུ་ཆེ་བས། གནད་འདི་དགོན་སྡེའི་སློབ་
གསོའི་ཁྲོད་དུ་ཆེས་རྩ་གནད་དུ་འཛིན་པའི་ལམ་གལ་ཆེན་ཞིག་ཡིན་པས་དེང་སྐབས་ཀྱི་སློབ་གྲྭ་ཁ་
ཤེས་ལྟར་རང་སྣང་གང་དྲན་གྱིས་བསམ་བློ་རྒྱ་ཡན་དུ་བསྐྱུར་བའི་གནས་ཤིག་མ་ཡིན་ཏེ། བསྟེན་
ཚུལ་མ་ལེགས་ཚེ་འབྲས་བུ་སྡུག་བསྔལ་ལས་མེད་ཚུལ་དགྲ་ནག་དཀའ་འགྲེལ་དུ་དྲངས་པ་ལ།
ཚིགས་བཅད་གཅིག་ཙམ་ཉན་པ་ལ། །གང་གིས་བླ་མར་མི་འཛིན་པ། །ཁྱི་ཡི་སྐྱེ་བ་བརྒྱར་སྐྱེས་
ནས། །རྨེ་ཤ་ཅན་དུ་སྐྱེ་བར་འགྱུར། །ཞེས་གསུངས་པ་ལྟར་འདི་དེང་སང་གི་སློབ་མ་དང་འབྱུང་
འགྱུར་གྱི་སློབ་མ་རྣམས་ཀྱིས་བློ་རྩེ་གཅིག་སྒྲིམ་གྱིས་བསམ་གཞིག་བྱེད་དགོས་པའི་གནས་ཤིག་
ཡིན་ཏེ་བླ་མ་ལྔ་བཅུ་བ་ལས། དེ་འདྲའི་མགོན་ལ་བསམ་བྱས་ན། །སློབ་མར་གྱུར་ནས་བརྙས་ན་ནི། །
4 16



གངས་ལྗོངས་ཤེས་རིག་ནོར་བུའི་སློབ་གླིང་
སངས་རྒྱས་ཐམས་ཅད་བརྙས་པས་ན། །དེས་ནི་རྟག་ཏུ་སྡུག་བསྔལ་འཐོབ། །ཅེས་གསུངས་པ་
ལྟར་རང་གི་དཔྲལ་བའི་དབུས་སུ་ཐུབ་དབང་ལྟར་བཞུགས་པའི་བླ་མ་འདི་ཉིད་ལ་བརྙས་ན་དེའི་རྣམ་
པའགྱུར། །རྒྱལ་བོ་མེ་དང་སྦྲུལ་གདུག་དང་། །ཆུ་དང་མཁའ་འགྲོ་རྐུན་པོ་དང་། །གདོན་དང་ལོག་
འདྲེན་རྣམས་ཀྱིས་ཀྱང་། །བསད་ནས་སེམས་ཅན་དམྱལ་བར་འགྲོ། །ནམ་ཡང་སློབ་དཔོན་དག་གི་
ནི། །ཀུན་ཏུ་སེམས་དཀྲུག་མི་བྱ་སྟེ། །གལ་ཏེ་རྨོངས་པས་བྱས་གྱུར་ན། །དམྱལ་བར་ངེས་པར་
འཚེད་པར་འགྱུར། །མནར་མེད་ལ་སོགས་འཇིགས་རུང་བའི། །དམྱལ་བ་བསྟན་པ་གང་ཡིན་པ། །
སློབ་དཔོན་ལ་ནི་སྨོད་པ་རྣམས། །དེར་ནི་གནས་པར་ཡང་དག་བཤད། །ཅེས་གསུངསཔ་ལྟར་
བསྟེན་ཚུལ་ལོག་ན་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་ཉམས་འགྲོ་བ་དང་མི་ཤེས་པའི་རྨོངས་
པ་རྣམས་སེལ་བར་མི་འགྱུར་བ་ལ། ཉེས་སྐྱོན་ཕྲ་མོ་ཙམ་ཡང་ཅི་སྐྱོན་སྙམ་ནས་སྒྲུབ་མི་རུང་སྟེ་མ་
ཤེས་པ་ལ་ཉེས་པ་མེད་ཚུལ་གྱིས་རང་མགོ་འཇོམས་པའི་ཐོ་བ་ཆེན་པོ་རེ་བཟུང་ནས་མི་ཤེས་ཤེས་
ཁུལ་གྱིས་འགྱིང་ཡོད་པ་ལ་ཉེས་པ་ཚབས་ཆེ་སྟེ། མ་ཤེས་ཤིང་མ་རིག་པའི་དབང་གིས་འཁོར་བར་
འཁོར་ཚུལ་གྱི་ཉེས་དམིགས་མདོ་རྒྱུད་བསྟན་བཅོས་སོགས་སུའང་མང་དུ་གསུངས་ཡོད། གུང་
ཐང་བླ་མ་བསྟན་པའི་སྒྲོན་མེའི་ཞལ་ནས། །ཅི་སྐྱོན་ཅི་སྐྱོན་རེང་ཞེ་ན། །འདི་སྐྱོན་དམྱལ་བ་ནས་
བསྟན་འོང་། །མི་རུང་མི་རུང་རང་བསམ་ན། །རུང་བོ་དོན་ཐོག་ནས་མི་འཛུར། །ཞེས་གསུངས་པ་
ལྟར་ཉེས་པའི་ཚོགས་སྤང་ཅི་ཐུབ་ཀྱིས་སྒོ་གསུམ་གྱི་སྤྱོད་པ་བག་དང་ལྡན་པ་ལ་འབད་པར་བྱའོ། །
བཞི་བ་མཇུག་བསྡུ་བ།
ཁོ་བོར་མཚོན་ན་སྔོན་བྱོན་གྱི་སྐྱེས་བུ་དམ་པ་དག་གི་ཞལ་ནས་མ་གསུངས་པའི་ལེགས་
བཤད་གསར་བ་ཞིག་དང་བསྟེན་ཚུལ་ལྷག་མ་ཞིག་བཤད་རྒྱུ་གཏན་ནས་མེད་ལ། ཡིན་ནའང་རང་
གི་དགེ་རྒན་བཀའ་དྲིན་ཅན་དག་གིས་ཡང་ཡང་གསུངས་པའི་གདམས་ངག་གི་གཙོ་བོ་ནི་ལམ་གྱི་རྩ་
བ་བཤེས་གཉེན་བསྟེན་ཚུལ་ཕྱིན་ཅི་མ་ལོག་པ་ཞིག་དགོས་ཞེས་བསླབ་བྱའི་གནད་ཡིན་པར་བདག་
གིས་དཔེ་ཁྲིད་ཀྱི་སྐབས་སུ་ཟིན་བྲིས་སུ་བཏབ་པ་དང་གཞན་དཔེ་ཀློག་ཅུང་ཙམ་བྱས་ཁུལ་གྱིས་
417



དཔྱད་རྩོམ་གཅེས་བཏུས།
དངོས་བརྒྱུད་ཀྱི་བླ་མ་དག་གི་གསུང་གི་ཉིང་ཁུ་དང་བཅུད་ཀྱི་དྭངས་མ་དག་ཕྱོགས་གཅིག་ཏུ་བཀོད་
དེ་ཀུན་གྱིས་རེ་སྨོན་དང་ཡིད་ཆེས་བྱེད་སའི་མ་འོངས་པའི་བདག་པོ་སྟེ་ད་ལྟ་ཤེས་རིག་གི་ཞིང་སར་
སྙེག་བཞིན་པ་དང་མ་འོངས་འབྱུང་འགྱུར་གྱི་སློབ་མ་དག་ལ་ཨེ་ཕན་སྙམ་པའི་བཅོས་མིན་གྱི་ཀུན་
སློང་གཙང་མ་ཞིག་སྐྱེས་ནས་གཞན་གྱི་ལད་ཟློས་ཙམ་བྱས་བ་འདི། བཀའ་དྲིན་གཞལ་མཐའ་བྲལ་
བའི་སློབ་དཔོན་རྣམས་ཀྱི་གསུང་སྐྱེས་སློབ་བུ་བརྒྱ་ཕྲག་ཅིག་དང་ལྷན་དུ་ལོ་ངོ་དྲུག་གི་རིང་ལ་མ་
རིག་པའི་དབང་གིས་ཉེས་ཚོགས་ཅི་བགྱིས་པ་ཐམས་ཅད་བཤགས་པ་དང་སྐྱེས་བ་ནས་ཚེ་རབས་
ཐམས་ཅད་དུ་དཔལ་ལྡན་བླ་མ་དག་གིས་རྗེས་སུ་བཟུང་སྟེ་དམ་པའི་ཆོས་ཀྱི་བདུད་རྩིའི་དཔལ་ལ་
རོལ་བའི་རྒྱུ་རུ་བསྔོ་ཞིང་། གཞན་རང་ཉིད་ལ་མཚོན་ན་དཔྱད་སྟོབས་ཀྱི་ཤེས་རབ་དང་སྦྱང་སྟོབས་
ཀྱི་ཡོན་ཏན་དམན་པར་མ་ཟད་ལྟ་རྒྱ་དང་ཐོས་རྒྱ་ཆུང་བའི་དབང་གིས་མ་རྟོགས་ལོག་རྟོག་གི་ཆ་མང་
དུ་མཆིས་ངེས་པས་རྣམ་དཔྱོད་ཀྱི་རིག་པ་ཡངས་པའི་གཟུར་གནས་བློ་ལྡན་རྣམས་ཀྱི་སྤྱན་སྔར་
འཆགས་སོ། །
རྩོམ་པ་བོ།དཀོན་མཆོག་ཆོས་རྒྱུན།
སྐབས་བཅུ་བཞི་བའི་འཛིན་གྲྭ་གཉིས་པ། རྩོམ་འདི་ནི་༢༠༡༡ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་གངས་ལྗོངས་ཤེས་རིག་དར་སྤེལ་སློབ་གླིང་དུ་བྱ་བ་སྒྲུབ་བཞིན་ཡོད།
43.8



གངས་ལྗོངས་ཤེས་རིག་ནོར་བུའི་སློབ་གླིང་།
དུ་ཆང་གི་ཉེས་དམིགས་ཆེ་ལོང་ཙམ་བརྗོད་པ་བདེན་ཉེས་གསལ་བའི་མེ་ལོང་།
ཁྲི་དགེ་འདུན་ཡེ་ཤེས།
སྒྲིབ་གཉིས་སྨུག་སྤྲིན་དབྱིངས་སུ་དག །
ཚོགས་གཉིས་རྒྱ་མཚོའི་ཕ་མཐར་སོང་། །
དོན་གཉིས་ལྷུན་རྫོགས་བདག་གི་མགོན། །
རྐང་གཉིས་གཙོ་བོར་གུས་ཕྱག་འཚལ། །
་་་་་་་་་་་་་་་་་་་་་་་་་་་
སྐུ་གསུམ་ཟླ་བའི་འོད་སྣང་གིས། །
སྲིད་གསུམ་མུན་པའི་རྨོངས་པ་བཅོམ། །
དུས་གསུམ་རྣམ་པ་ཐམས་ཅད་དུ། །
མཆོག་གསུམ་བླ་མས་དགེ་ལེགས་སྩོལ། །
གཞུང་བཟང་གང་གཱའི་བཞུར་རྒྱུན་ལས། །
དུ་ཆང་ཉེས་པའི་མི་གཙང་དྲི། །
བསལ་བྱེད་བདུད་རྩིའི་ཆར་ཐིགས་ཙམ། །
ཕན་འདོད་རེ་བས་བརྟས་ཏེ་བྲན། །
449



དཔྱད་རྩོམ་གཅེས་བཏུས།
གླེང་གཞི།
་་རྒྱུ་
ཞེས་ཤིས་པར་བརྗོད་པའི་ཚིག་གིས་མདུན་བསུས་ཏེ་གང་གླེང་བར་བྱ་བ་ནི། ད་ལྟའི་དུས་
འདིར་དུ་ཆང་ལ་རོལ་བཞིན་པའི་རྒན་གཞོན་ཕོ་མོ་ཆར་ཤུལ་གྱི་ཤ་མོ་བརྡོལ་བ་བཞིན་ཇེ་མང་དུ་
འགྲོ་བཞིན་འདུག དེ་ལ་བརྟེན་ནས་ཚེ་འདི་ལ་དྲག་ཐབས་མེད་པའི་རིམས་ནད་སྣ་ཚོགས་ཀྱིས་
གཙེས་པ་དང་
། ཚེ་ཕྱི་མར་ཡང་ངན་སོང་གསུམ་གྱི་གཡང་གཟར་ལ་ལྷུང་སྟེ་སྡུག་བསྔལ་ཚད་མེད་
པ་མྱོང་བཞིན་ཡོད་ལ། རང་གི་ཕ་མ་དང་གཉེན་ཉེ་དུས་ལོ་དུ་མར་དཀའ་ངལ་ལས་བསགས་པའི་
ནོར་ཐམས་ཅད་དུ་ཆང་ལ་རོལ་ཆེད་དོན་མེད་འཕྲོ་བརླག་ཏུ་གཏོང་བཞིན་ཡོད་པར་མ་ཟད། མི་ཚེ་
སྟོང་ཟད་དུ་བཏང་སྟེ་འོད་སྣང་འཚེར་བའི་མདུན་ལམ་ལ་ནག་ནོག་གི་མུན་པས་གཡོགས་ཏེ་རང་ཉིད་
མི་གྲལ་ནས་ཁྱི་གྲལ་དུ་བསྙེགས་པའི་ཡིད་སྐྱོ་བའི་གནས་ཚུལ་རྒྱུན་མི་ཆད་དུ་འབྱུང་བཞིན་ཡོད།
དེ་བས་བདག་གིས་དེ་དག་ལ་ཕན་པའི་སླད་དུ་རང་ནུས་ཅི་ལྕོགས་ཀྱིས་མགྲིན་པ་གཟེངས་སུ་བསྟད་
ནས་དུ་ཆང་གི་ཉེས་དམིགས་རགས་ཙམ་གླེང་བར་འདོད་དོ། །
དང་བོ་དུ་བའི་ཉེས་དམིགས།
རྫས་ངན་ཐ་མ་ཁ་ཞེས་ཡོངས་སུ་གྲགས་པ་འདི་ཉིད་གང་ནས་བྱུང་ཞེ་ན། སྔོན་སངས་རྒྱས་མྱ་
ངན་ལས་འདས་ནས་ལོ་བརྒྱ་ཙམ་སོང་བ་ན་བདུད་རིགས་ཀྱི་བུ་མོ་ཞིག་གི་ཟླ་མཚན་ས་ལ་ཟགས་
ནས་དེ་ལས་སྔོ་ཞིག་སྐྱེས་པའི་བདུད་རིགས་དེས་འདི་ནི་མ་འོངས་པ་ན་སྐྱེ་བོ་ཐམས་ཅད་ཀྱིས་
ལོངས་སྤྱོད་ཅིང་། ཁྱད་པར་འདིའི་དུ་བ་ནམ་མཁར་སོང་ནས་ལྷའི་གྲོང་ཁྱེར་འབུམ་ཚོ་མང་བོ་
སྟོངས་པར་གྱུར་ཅིག དུ་བ་ས་འོག་ཏུ་སོང་ནས་ཀླུའི་གྲོང་ཁྱེར་མང་བོ་སྟོངས་པར་གྱུར་ཅིག དེ་ལ་
བརྟེན་པའི་ནད་མུག་འཁྲུག་རྩོད་སད་སར་རྣམས་རྒྱུན་མི་ཆད་པར་ཤོག་ཅེས་སྨོན་ལམ་ལོག་པར་
བཏབ་པའི་བདེན་མཐུ་ལས། ནད་རིགས་བཞི་བརྒྱ་རྩ་བཞིའི་སྣ་དྲངས་ཏེ་ཁྱད་པར་དུ་དབང་རྩ་དང་།
420



གངས་ལྗོངས་ཤེས་རིག་ནོར་བུའི་སློབ་གླིང་།
ཁྲག་རྩ་སྲ་རེངས་སུ་གྱུར་བའི་སྙིང་ནད། གློ་གཅོང་། ཕོ་བའི་ནད། མིད་པའི་སྐྲན་ནད། ཀླད་
པའི་གྲིམ་ནད་སོགས་བཅོས་ཐབས་མེད་པའི་གནོད་སྐྱོན་ཚབས་ཆེན་བཟོ་བ་མ་ཟད། དུ་བ་ནི་
གནོད་ཚེ་གཏོང་བྱེད་ཀྱི་དུག་རིགས་བཞི་ཅུ་ལྷག་ལས་གྲུབ་པའི་རྫས་ཤིག་ཡིན་ལ། དུ་བ་རྐང་
གཅིག་གི་ནང་དུ་དུ་བ་ཧོ་ཧྲིན༢༠༠ཡོད་པའི་ནང་བརྒྱ་ཆའི་༤༠ཨེད་སྐྲན་གྱི་རྫས་ཡིན་། དེའི་ནང་
དུ་ཉེ་གུ་ཏིན nicothe)སོགས་རྫས་སྣ་བཅུ་ཡོད་དེ་ལས་ཉེ་གུ་ཏིན་ཐིགས་པ་གཅིག་གིས་སྤྱི་རྒྱ་
༡༨༠ནས༢༠༠ཡོད་ཅིང་དེས་རྟ་གསུམ་གསོད་ཐུབ། ཡིན་ནའང་དུ་བ་མེ་བསྲེགས་པའི་ཁྲོད་བརྒྱ་
ཆའི་༥༠མ་གཏོགས་མེད་ཅིང་། དེ་བརྒྱ་ཆའི་༥༠ནསབརྒྱ་ཆའི༩༠ལུས་ཀྱིས་དུག་སེལ་བྱས་པས་
འཕྲད་མར་དུག་ཕོག་དཀའ་ཡང་ཡུན་རིང་ན་དུག་མི་ཕོག་ཀ་མེད་ཡིན། ད་དུང་དུ་བ་རྐང་གཅིག་
འཐེན་ན་སྐར་ཆ་བཅུ་གཅིག་གིས་ཚེ་ཇེ་ཐུང་དུ་འགྲོ་ལ་དེའི་ཆ་ཤས་ཤིག་བླངས་ནས་ཙི་གུ་ལ་
བརྒྱབས་ན་དེ་མ་ཐག་ཏུ་ཤི་འགྲོ། རིན་གོང་མཐོ་བའི་དུ་བ་འཐེན་ན་ལུས་ཕུང་བདེ་ཐང་ལ་
ལ་གནོད་
སྐྱོན་ཡོད། （99g#iE 6# } ཅེས་གསལ་བྱེད་བྱས་ཡོད། གཞན་སྐྲན་ནད་ལ་རིགས་སྣ་ཚོགས་
ཤིག་ཡོད་པ་ལས་གློ་བའི་སྐྲན་ནད་འཛམ་གླིང་གི་མི་བརྒྱ་ཆའི་གྱ་ལྔས་དུ་བ་འཐེན་ནས་བྱུང་བ་དག་
དག་རེད། ད་དུང་༡༩༨༦ལོར་ཨ་མེ་རི་ཁར་ནད་ཚབས་ཆེན་བྱུང་ཡོད་པའི་མི་༡༠༣༠༠ལྷག་ཡོད་
ལ། ༡༩༩༡ལོར་ནད་དེའི་དབང་གིས་མི༩༠༠༠ལྷག་ཚེ་ལས་འདས། དེའི་འབྱུང་རྐྱེན་ལ་ཚན་རིག་
པས་བརྟག་དཔྱད་བྱས་པ་ལྟར་ན་ཚང་མ་དུ་བ་འཐེན་ནས་བྱུང་བའི་མཇུག་འབྲས་ཤ་སྟག་རེད་ཅེས་
བཤད་ཡོད། འཛམ་གླིང་འཕྲོད་བསྟེན་རྩ་འཛུགས་ཀྱིས་ཞིབ་འཇུག་བྱས་བ་ལྟར་ནའང་། འཛམ་
གླིང་ཡོངས་སུ་ལོ་རེར་མི་ས་ཡ་ལྔ་ཙམ་ཐ་མག་གི་རྐྱེན་གྱིས་འཆི་བཞིན་ཡོད་པས་དེ་སྔོན་མའི་ཚེ་
སྲོག་འཕྲོག་མཁན་གྱི་ཨང་གཉིས་པ་ཡིན་པར་བཤད་ཡོད། གཞན་ད་དུང་རྫས་ངན་འདི་འཐེན་པ་
བོ་རང་ཉིད་ལ་གནོད་སྐྱོན་ཡོད་པ་ལྟ་ཅི། རང་གི་ཉེ་འཁོར་ན་མངལ་ཆགས་ཡོད་པའི་བུད་མེད་ཀྱི་
ཁོང་དུ་གཞན་གྱིས་འཐེན་པའི་དུ་བ་སོང་ནའང་དེའི་ཁོག་གི་བྱིས་པ་མངལ་ནས་ཤི་བ་དང་། མ་ཤི་
ཡང་བཙའ་མ་རན་པར་བཙའ་བ་དང་། ཤེས་པ་གླེན་པ་དང་། ལུས་བོངས་མ་
མ་སྨིན་པ་སོགས་སྐྱོན་
མང་བོ་འབྱུང་བར་འགྱུར་རོ། །ཆོས་ལུགས་ཀྱི་ཐད་ནས་བཤད་ནའང་། སྔོན་སློབ་དཔོན་པད་མ་
འབྱུང་གནས་ཀྱིས་ལུང་བསྟན་པའི་རཏྣ་གླིང་བའི་གཏེར་མ་ལས། སློབ་དཔོན་ཆེན་མོ་པད་མ་འབྱུང་
42



དཔྱད་རྩོམ་གཅེས་བཏུས།
གནས་ཀྱིས། །དམ་སྲི་སྤུན་དགུ་དམ་ལ་བཞག་པའི་ཚེ། སྤུན་དགུའི་ཐ་ཆུང་ཉིད་ཀྱིས་འདི་སྨྲས་
སོ། །སྤུན་རྣམས་མྱ་ངན་མ་བྱེད་གཏམ་ལ་ཉོན། །ང་ནི་རྒྱ་ཡུལ་ཐ་མ་ཁ་རུ་སྤྲུལ། །དུག་གི་མིང་
ནི་ཧ་ལ་ནག་པོ་ཟེར། །བོད་ཀྱི་མཐའ་འཁོབ་རྣམས་སུ་སྐྱེས་ནས་ཡོད། །མཐའ་མི་རྣམས་ཀྱིས་
དབུས་སུ་ཁྱེར་ནས་ཡོད། །བོད་འབངས་བདེ་སྐྱིད་ལོངས་སྤྱོད་དེ་ལ་བྱེད། །དེ་ཡི་སྟོབས་ཀྱི་དུག་
ལྔ་རགས་ཤིང་རྒྱས། །དགེ་བཅུ་སྤངས་ནས་མི་དགེ་བཅུ་ལ་སྤྱོད། །བསྟན་འཛིན་སྐུ་ཚེ་མི་བརྟན་
ཞིང་དུ་བཤེགས། །དུག་གི་དུ་བ་ས་ཡི་འོག་ཏུ་སོང་། །ཀླུ་ཡི་གྲོང་ཁྱེར་ཆེན་པོ་འབུམ་ཚོ་འཇིག །
ཆར་ཆུ་མེ་འབེབས་ལོ་ཕྱུགས་མི་ལེགས་ཤིང་། །ནད་འཁྲུག་རིམས་ནད་མི་འདོད་སྣ་ཚོགས་འབྱུང་།
དུག་གི་དུ་བ་གནམ་མཁའི་མཐོངས་སུ་སོང་། །དེ་ཡི་སྟོབས་ཀྱིས་ལྷ་ཡི་གྲོང་ཁྱེར་འཇིག །གཟའ་
འཛིན་དུས་ལོག་སྐར་མ་རྟགས་ཅན་ཤར། །འཐུང་པའི་མི་དེ་བྱང་ཆུབ་སེམས་རྩ་སྐམ། །བཞི་བརྒྱ་
རྩ་བཞིའི་ནད་རྣམས་ལྡང་བར་བྱེད། །འཐུང་བའི་ཤི་ཚད་ངན་སོང་གསུམ་དུ་སྐྱེ། །ཞེས་གསུངས་
པ་བཞིན། ཐ་མ་ཁའི་དྲིས་རྩ་ཐམས་ཅད་འགག་པར་བྱེད་ཅིང་རྩ་ཁ་འབྱེད་མི་ནུས་ཤིང་། རྩ་རླུང་
ཐིག་ལེ་དང་འཕོ་བ་ལ་སོགས་མི་སྦྱོང་བ་དང་། ད་དུང་ལྷ་ཀླུ་སོགས་ལ་ཕོག་ཐུག་ཆེ་ཞིང་། ཁྱད་
པར་བསྙེན་སྒྲུབ་སོགས་ཇི་ལྟར་བགྱིས་ཀྱང་ཡི་དམ་གྱི་ལྷ་དང་ཇེ་རིང་དུ་འགྲོ་བ་མ་གཏོགས་ལྷ་
འགྲུབ་པའི་སྐལ་བ་མེད་ཅིང་། སྔགས་ཇི་ལྟར་བགྲངས་ཀྱང་འབྲས་བུ་མི་འགྲུབ་པ་སོགས་མདོར་
ན་རྫས་ངན་ཐ་མ་ཁ་འདི་ནད་ཇེ་མང་དང་ཚེ་ཇེ་ཐུང་དུ་གཏོང་བྱེད་དང་། རིག་པ་མི་གསལ་བ་དང་།
དབང་བོ་ཉམས་པ་སོགས་ཡ་ང་བའི་གནས་ཚུལ་ཁྱད་པར་ཅན་མང་བོ་འབྱུང་བྱེད་དང་། ཤི་ཚད་
ཐམས་ཅད་ངན་སོང་གསུམ་གྱི་གཡང་སར་ལྟུང་བྱེད་འབའ་ཞིག་ཡིན་པས། མདོར་ན་རང་གཞན་
གཉིས་ཕུང་གི་རྫས་ངན་འདིས་ནང་བཅུད་ཀྱི་སེམས་ཅན་ལ་གནོད་ཚབ་ཆེན་པོ་བཟོ་བཞིན་ཡོད་
པར་མ་ཟད། ཕྱིའི་སྣོད་ཀྱི་འཇིག་རྟེན་གྱི་ཆ་ནས་བཤད་ནའང་བློས་མི་དཔོག་པའི་ཉམས་རྒུད་མི་
དམན་པ་ཐེབས་བཞིན་ཡོད་དེ། རྫས་ངན་འདིའི་དུ་བ་གང་སར་ཁྱབ་ནས་ཡུལ་ཁམས་སུ་སད་སེར་
ཐན་གསུམ་གྱི་གནོད་པ་རྒྱུན་མི་ཆད་པར་འབྱུང་བ་དང་། ཆར་ཆུ་དུས་སུ་མི་འབབ་པ་དང་།
མི་ལེགས་པ་དང་། རྩྭ་རྩི་ཤིང་སྐམ་པ་དང་། ཆུ་བོ་བྲི་བ་སོགས་འབྱུང་བཞིན་ཡོད་ལ། སྐུ་གསུང་
ཐུགས་རྟེན་རབ་གནས་ཅན་དང་རྟེན་འགངས་ཆེན་ཇི་འདྲ་ཞིག་ཡིན་ཀྱང་འདིའི་དུ་བ་ཕོག་ན་བྱིན་
422



གངས་ལྗོངས་ཤེས་རིག་ནོར་བུའི་སློབ་གླིང་།
རླབས་ཀྱི་ཚན་ཁ་སྐད་ཅིག་ཉིད་ལ་ཡལ་བ་སོགས་ཀྱི་བཀྲ་མི་ཤིས་པ། སྒོ་དུ་མ་ནས་འབྱུང་བ་བླ་མ་
དམ་པ་རྣམས་ཀྱིས་མགྲིན་གཅིག་ཏུ་གསུངས། ལ་ལས་ད་དུང་རྟེན་གཞི་མེད་པའི་གཞན་གྱི་འཆལ་
གཏམ་ལ་ཁ་གཡར་ནས་སེམས་སྡུག་གིས་མནར་དྲགས་པ་ཞིག་གིས་དུ་བ་འཐེན་ན་སེམས་སྐྱིད་
པོ་ཡོང་བ་དང་། དཀའ་སྡུག་གིས་ངལ་དུབ་སྟེ་ཐང་ཆད་པ་རྣམས་ཀྱིས་འཐེན་ན་ངལ་སོས་པ་དང་།
སྙན་ངག་པ་རྣམས་ཀྱིས་དུ་བ་འཐེན་ན་རང་ཤུགས་ཀྱིས་སྙན་ངག་ཡོང་བ་སོགས་འཆལ་གཏམ་སྣ་
ཚོགས་སྤེལ་བཞིན་ཡོད་པས་རང་རེའི་བླུན་པོ་བརྟག་དཔྱད་མི་ཤེས་ཤིང་ཧོལ་རྒྱུགས་ལ་དགའ་བ་རེ་
འགས་ཀྱང་དེ་ལ་འཐད་པའི་མགོ་ལྕོག་ནང་དུ་ལྡེམ་ཁུལ་བྱེད་བཞིན་པའང་ཡོད་པས་མཐར་གཏུག་ན་
དེ་དག་ཐམས་ཅད་མ་རིག་པའི་རྒྱུ་འབའ་ཞིག་ལས་མ་འདས་པས། རྗེ་བླ་མས། འཇིག་རྟེན་རྒུད་པ་
ཇི་སྙེད་པ། །དེ་ཡི་རྩ་བ་མ་རིག་སྟེ། །ཞེས་གསུངས་པ་བཞིན་དེ་དག་ཐམས་ཅད་མ་རིག་པའི་དབང་
གིས་རྨོངས་པའི་མུན་ནག་ལ་དམིགས་བུ་མེད་པའི་ལོང་བ་དག་གིས་ལག་སྙོབ་བྱེད་པ་དང་ཆེས་
མཚུངས་པས་འདི་ལ་ཅིས་ཀྱང་དོ་སྣང་བྱེད་དགོས་པའི་གནས་ཤིག་གོ། །
གཉིས་པ་ཆང་གི་ཉེས་དམིགས།
ཆང་ཞེས་བྱ་བའི་སྨྱོ་ཆུ་འདི་ནི། སྔོན་རྒྱ་མཚོ་བསྲུབས་པ་ལས་ལྷ་མོ་མཛེས་སྡུག་མཐོང་
ཆགས་པས་མྱོས་ནས་བརྒྱལ་འགྲོ་བ་ཞིག་བྱུང་བ་ཚང་བའི་དུག་ཟེར་དུག་ཆང་གི་ལྷ་མོ་དེ་མེ་ཏོག་
དཀར་བོ་འདབ་མ་ལྔ་བར་གྱུར་བ་ནི་ཆང་རྩི་མེ་ཏོག་ཅེས་ཆན་ལ་བཏབ་ནས་ཆང་དུ་ལངས་པར་བྱེད་
པ་འདི་ཡིན། དེ་ལས་ཆང་རྩི་ཟེར་བའི་ཕབས་འདི་འཆོས་པ་ཡིན་པས་ཆང་འཐུང་ན་ཉེས་པ་ཆེན་
པོ་ཡོད་པའི་རྒྱུ་མཚན་ཡང་འདི་ལ་བརྟེན་ནས་མཛེས་མའི་ལྷ་མོས་ངན་སོང་དུ་འཁྱེར་བ་ཡིན། དེ་
སྟོན་པ་ཡང་དག་པར་རྫོགས་པའི་སངས་རྒྱས་ཀྱིས་སྲོག་གི་ཕྱིར་ཡང་འཐུང་མི་ཆོག་པར་
མདོ་སྔགས་གཉིས་ཀའི་སྐབས་སུ་གསུངས་ཡོད་དེ། མདོ་དྲན་པ་ཉེར་བཞག་ལས། ཆང་ནི་དུག་
གི་མཆོག་ཡིན་ཏེ། །ཆང་འཐུང་བ་ལ་བསྟན་པ་ནི། །དགེ་བའི་ཆོས་ནི་ཉམས་པར་འགྱུར། །གང་
གིས་རྟག་ཏུ་ཆང་བསྟེན་པ། །དེ་ཡི་བློ་ནི་མི་བརྟན་ཞིང་། །བློ་གཡོ་བ་ལ་ཆོས་མེད་དེ། །དེ་ལྟ་བས་ན་
423



དཔྱད་རྩོམ་གཅེས་བཏུས།
ཆང་སྤོངས་ཤིག །ཉམས་བྱེད་ནང་ན་ཉམས་མཆོག་ནི། །ཆང་ཞེས་མཁས་པ་རྣམས་ཀྱིས་བཤད། །དེ་
ལྟ་བས་ན་དུག་ལྟ་བུའི། །ཆང་འཐུང་བ་ནི་རྣམ་པར་སྤོངས། །ཆང་གིས་འདོད་ཆགས་སྐྱེད་བྱེད་ཅིང་། །
དེ་བཞིན་ཁྲོ་དང་གཏི་མུག་དག ། ཡང་དང་ཡང་དུ་སྐྱེད་བྱེད་པས། །དེ་ལྟ་བས་ན་ཆང་སྤོངས་ཤིག །
ཞེས་གསུངས་པ་བཞིན། ཚེ་འདི་ལ་དགེ་བ་ཅི་བསགས་ཐམས་ཅད་ཉམས་པར་འགྱུར་ཞིང་། དུག་
གསུམ་སྐྱེད་པར་བྱེད་པའི་སྨྱོ་ཆུ་འདིས་རང་གི་ཕོ་བ་དང་མཆིན་པ་ཀླད་པའི་དབང་རྩ་སོགས་ལ་
གནོད་སྐྱོན་ཚབས་ཆེན་བཟོས་ཏེ་མཐར་ཐུག་སྐྱོབ་ཐབས་མེད་པའི་གནས་སུ་ལྷུང་བཞིན་ཡོད། ཀྲུང་
གོའི་མཁས་པ་རྣམས་ཀྱིས་རགས་རྩིས་བྱས་པ་ལྟར་ན་ཀྲུང་གོ་ནས་ལོ་གཅིག་ལ་ཆང་འཐུང་ནས་
ཤི་བའི་མི་༡༡༩༡༠༠ལྷག་ཡོད་ལ། ལོ་གཅིག་ལ་ཆང་འཐུང་ནས་དབང་བོ་སྐྱོན་ཅན་དུ་བཏང་བའི་
མི་༢༧༣༧༠༠༠ ལྷག་ཡོད། ཨུ་རུ་སུའི་སྲིད་འཛིན་ ཡེ་ལེན་ཆིན་ཡང་ཆང་འཐུང་ནས་ཤི་བ་ཚང་
མས་ཤེས་གསལ་ལྟར་རེད། དེ་མ་ཡིན་པའི་རང་གི་གཅེས་ཤིང་ཕངས་པའི་ཚེ་སྲོག་ཤོར་བ་གང་
མང་ཡོད་ལ། ཆང་འཐུང་སྟེ་འགྲིམ་འགྲུལ་གྱི་དོན་རྐྱེན་བྱུང་བ་དང་
། ཕུ་ནུ་ནང་དམེ་བྱེད་པ་དང་།
བཟའ་ཚང་ཁ་ཐོར་བྱུང་བ་དང་། མི་ཚེ་ཧྲིལ་བོ་མུན་པའི་བཙོན་དོང་དུ་བསྐྱལ་དགོས་པ་སོགས་ཡ་ང་
བའི་གནས་ཚུལ་ད་ལྟ་བྱུང་དང་འབྱུང་བཞིན་པ་མངོན་སུམ་རེད། རང་གིས་འཐུང་ན་ལྟ་ཅི། གཞན་
ལ་འཐུང་དུ་བཅུག་པ་ཡང་མི་རུང་སྟེ། འདུལ་བ་ལུང་ལས། ཆང་འཐུང་དམྱལ་བ་ངུ་འབོད་སྐྱེ། །
སྦྱིན་མཁན་དེ་ཡི་འཁོར་དུ་སྐྱེ། །ཞེས་གསུངས། གཞན་ད་དུང་ཁྲེལ་དང་ངོ་ཚ་བོར་ཏེ་རང་གི་ཕ་
དང་མ་གསོད་པ་ལ་སོགས་པའི་གཞན་ལ་ངོ་གནོང་དགོས་པའི་བྱ་ངན་སྣ་ཚོགས་སྤྱོད་བཞིན་ཡོད་
ལ། གྲྭ་བ་ཞིག་ཡིན་ནའང་ཉེས་པ་ཐམས་ཅད་འབྱུང་བའི་གཞི་རྩ་ལྟ་བུ་ཡིན་པས་ལྷག་པར་དུ་འཛེམ་
དགོས་པར་སངས་རྒྱས་ཀྱི་ཞལ་ནས། རྩྭ་རྩེའི་བསིལ་བ་ཙམ་ཞིག་སུས་འཐུང་བ། དེ་ནི་ང་ཡི་ཉན་
ཐོས་མིན། ང་ནི་དེ་ཡི་སྟོན་པ་མིན། ཞེས་གསུངས་ལ། སྔོན་བུད་མེད་ཞིག་གིས་ཀྱང་ཆང་བུམ་པ་
གང་ལག་ཏུ་ཁྱེར་ར་གཅིག་ཁྲིད་ནས་བཙུན་པ་ཞིག་ལ་ཁྱོད་ཀྱིས་ཆང་འདི་འཐུང་ཞིག ཡང་ན་ར་འདི་
སོད་ཅིག ཡང་ན་ང་ལ་ལོག་པར་སྤྱོད་ཅིག དེ་ལྟར་མ་བྱས་ན་ཁོ་མོ་ཤིའོ་ཟེར་སྐད། བཙུན་པ་དེའི་
ང་ཁོ་མོ་ལ་སྤྱད་ན་སྡོམ་པ་ཤོར་ཡོང་། ར་འདི་གསད་ན་སྲོག་གཅོད་ཀྱི་ཉེས་པ་ཤིན་དུ་
ཆེ། དེ་བས་ཆང་འདི་འཐུང་ན་ཅུང་དྲག་བསམ་ནས། ཆང་བུམ་པ་གང་བོ་འཐུང་བས་ཁོ་བོ་ར་བཟི་
བསམ་པ་མ་
424



གངས་ལྗོངས་ཤེས་རིག་ནོར་བུའི་སློབ་གླིང་།
ནས་བུད་མེད་དེ་ལ་ལོག་པར་སྤྱད། ར་དེ་ཡང་བསད་པས་ཉེས་པ་གསུམ་ཀ་བྱུང་བར་གྲགས། ཁ་
ཅིག་གིས་ཆང་འཐུང་ན་སེམས་ཀྱི་སྡུག་བསྔལ་དྭངས་བ་དང་། སེམས་སྐྱིད་པོ་ཡོང་བ་སོགས་ཀྱི་
དགེ་མཚན་ལྡན་ཞེས་འཆལ་གཏམ་སྣ་ཚོགས་སྤེལ་མོད། དེ་ནི་ས་སྐྱ་པན་ཆེན་གྱིས། ཆང་འཐུང་
བ་བདེ་འོ་སྙམ་པ་དེ། །སྨྱོན་པ་བདེ་འོ་སྙམ་པ་ཡིན། །ཞེས་གསུངས། ཡང་ཁ་ཅིག་གིས་ང་ཚོ་རྙིང་
མ་བ་ཡིན་པས་ཆང་ཐམས་ཅད་བདུད་རྩིའི་ངོ་བོར་བསྒྱུར་ཡོད་པས་ཆང་འཐུང་ན་ཉེས་པ་མེད་ཅེས་
སྨྲ་བཞིན་འདུག་པ་ལ། རྫོགས་ཆེན་དཔལ་སྤྲུལ་གྱིས། དེ་ལྟ་བུའི་གྲུབ་པ་ཐོབ་པའི་རྣལ་འབྱོར་བ་
རྣམས་ཀྱིས་ཡུལ་ཉི་ཤུ་རྩ་བཞི་ལ་སོགས་པ་ཕུན་སུམ་ཚོགས་པའི་དུས་རོལ་ལ་དཔའ་བོ་དང་དཔའ་
མོ་རྣམས་མཆོད་པའི་དོན་དུ་ཚོགས་ཀྱི་འཁོར་ལོ་ལ་བདུད་རྩི་ལྔ་དང་ཆང་དང་ཤ་ལྔ་ལ་སོགས་པའི་
བཟའ་བ་རྣམས་སྦྱངས་རྟོགས་སྤར་གསུམ་གྱིས་བདུད་རྩི་དངོས་སུ་གྱུར་བའི་ལོངས་སྤྱོད་པ་མ་
གཏོགས་པ་བསྐྱེད་རྫོགས་ལ་བརྟན་པ་ཐོབ་ནས་ཆང་བདུད་རྩིར་གྱུར་བའི་ནུས་པ་ཕྲ་མོ་ཙམ་ལྟ་ཞོག
སེམས་སྐད་ཅིག་ཕྲ་མོ་ཙམ་མི་གནས་པ་རྣམ་རྟོག་གི་གཞན་དབང་དུ་ཤོར་ནས་ཆང་ཕོར་བ་གང་ཙམ་
གྱིས་ལུས་སེམས་མྱོས་པར་བྱེད་པ་དེ་དག་གིས་སྔགས་བླ་མེད་ལ་ཁག་བསྙད་ནས་ཆང་བཏུང་ན་
ནི་ངེས་པར་དམྱལ་བར་སྐྱེ་བར་འགྱུར་གྱི་དངོས་གྲུབ་ཕྲན་བུ་ཙམ་ཡང་མི་འཐོབ་བོ། །ཞེས་དང་
།
སྔགས་པ་ཆང་གིས་བཟི་འགྱུར་ན། །ངུ་འབོད་གནས་སུ་སྐྱེ་བར་འགྱུར། །ཞེས་གསུངས་བ་བཞིན།
གྲུབ་མཐའ་གསར་རྙིང་དང་སྐྱ་སེར་ཕོ་མོ་ལ་ཁྱད་པར་མེད་པར་ཆང་འདི་ཅི་ནས་ཀྱང་སྤངས་བར་
རིགས་སོ། །
མཇུག་བསྡུ་བ།
དེས་ན་བདག་གིས་རང་གཞན་སེམས་ཅན་ཐམས་ཅད་ལ་ཕན་པའི་སླད་དུ་བསམ་པ་བཟང་
བོའི་བློས་ཀུན་ནས་བསླངས་རྒྱུད་ལྡན་བླ་མ་དམ་པ་རྣམས་ཀྱི་ཐུགས་ཀྱི་ཉིང་ཁུ་ལས་བྱུང་བའི་
གདམས་པ་རིན་ཆེན་དབང་གི་རྒྱལ་བོ་དང་ཡང་དག་ཚན་རིག་གི་ལྟ་བ་གཞིར་བྱས་ནས་ཕན་འདོད་
ཀྱི་རེ་བའི་སེམས་པ་བརྟས་ཏེ། ཨ་བྲ་མདའ་ཐེག་གིས་མདའ། །སྲེ་མོང་མདུང་ཐེག་གིས་མདུང་
425



དཔྱད་རྩོམ་གཅེས་བཏུས།
ཞེས་པའི་དཔེ་བཞིན་རང་ནུས་ཅི་ལྕོགས་ཀྱིས་འབྲི་ཁུལ་བྱས་པས་མ་རྟོགས་ལོག་རྟོག་གི་འཁྲུལ་
བ་ཅི་མཆིས་པ་ཐམས་ཅད་གཟུར་གནས་མཁས་པ་རྣམས་ཀྱི་སྤྱན་སྔར་འཆགས་ཤིང་། ཕན་པའི་
ཆ་ཤས་ཅུང་ཙམ་མཆིས་ན་བསླབ་བྱ་སྙིང་གི་འོད་སྣང་ལས། གང་ཤེས་པ་རང་གི་རྒྱུད་ལ་སྦྱོར། །
ཞེས་གསུངས་པ་བཞིན་ལེགས་ཉེས་བླང་དོར་གྱི་རྣམ་བཞག་ལ་མི་རྨོངས་པར་ཐོས་དོན་ཇི་བཞིན་
རང་རང་གི་རྒྱུད་ལ་སྦྱོར་རྒྱུ་སེམས་དཀར་བོ་འདི་ལག་ཟུང་སྙིམ་པའི་ནང་དུ་བཞག་ནས་རེ་བ་ལན་
བརྒྱར་ཞུས་པ་ཡིན་ནོ།
སྨྲས་པོ།
དལ་བརྒྱད་འབྱོར་བཅུའི་རྟེན་བཟང་འདི། །
དོན་ལྡན་བྱེད་པར་འདོད་རྣམས་ལ། །
ལེགས་བཤད་ནོར་བུའི་དོ་ཤལ་འདི། །
ཕངས་མེད་སེམས་ཀྱི་ཀློང་ནས་ཕུལ། །
འདི་ཙམ་བྲིས་པའི་རྣམ་དཀར་གྱིས། །
ཆང་དང་དུ་བའི་ཉེས་དམིགས་ཀུན། །
སྟོང་བའི་དབྱིངས་སུ་མཐར་སྤྲད་དེ། །
ས་གསུམ་ཤིས་པས་ཁྱབ་གྱུར་ཅིག །
རྩོམ་པ་བོ། | ཁྲི་དགེ་འདུན་ཡེ་ཤེས།
སྐབས་བཅུ་དྲུག་པའི་མཐར་ཕྱིན་འཛིན་གྲྭ་གཉིས་པའི་སློབ་མ། རྩོམ་འདི་ནི་༢༠༡༣ལོར་མཐར་ཕྱིན་ཆེད་རྩོམ་དུ་བྲིས།
རང་དགོན་དུ་སློབ་ཁྲིད་བྱེད་བཞིན་ཡོད།
426



གངས་ལྗོངས་ཤེས་རིག་ནོར་བུའི་སློབ་གླིང་།
བོད་ཀྱི་སྐད་ཡིག་དང་ད་ལྟའི་སློབ་གསོའི་གནས་བབ་
སྐོར་གྱི་མྱོང་ཚོར་ཕྲན་བུ།
རྩེ་རོང་ཆོས་མཆོག་རྒྱལ་མཚན།
( རྩེ་ཁོག）
དེ་ཡང་འཛམ་གླིང་གོ་ལ་ཟླུམ་པོའི་ཁོར་ཡུག་ཡངས་པོ་འདི་ན་སྐད་རིགས་དང་འཚོ་བ།
གནསཡུལ་དང་དད་མོས། ཁ་དོག་དང་གཟུགས་དབྱིབས། སེམས་ཁམས་དང་བཅས་པའི་བསམ་
པའི་འཁྱེར་སོ་སོགས་མི་འདྲ་བའི་འགྲོ་བ་མིའི་རིགས་མང་བོ་ཞིག་འཚོ་ཞིང་གནས་བཞིན་ཡོད། དེ་
དག་ཐམས་ཅད་ལའང་རང་རང་གི་ཕ་མེས་ཡང་མེས་ཀྱི་རིང་ནས་མི་རབས་ནས་མི་རབས་ལ་བརྒྱུད་
ཡོང་བའི་ཆ་ལུགས་ཡུལ་སྲོལ་དང་ཆོས་ལུགས་དད་མོས། སྐད་ཡིག་རིག་གནས་སོགས་ལ་བག་
ཆགས་དང་དུང་ཞེན་ཟབ་མོས་འཇུག་མི་འདོད་པར་མ་ཟད་རང་ཉིད་ལ་ཡོད་པ་མཆོག་ཏུ་བཟུང་ནས་
རྒྱུད་འཛིན་དང་ཡར་རྒྱས་གོང་འཕེལ་དུ་གཏོང་བ་མི་རིགས་ཀུན་ལ་ཡོད་པའི་ཐུན་མོང་གི་བསམ་བློ་
ཡིན། དེ་བས། སྔོན་ཐོན་དང་རྗེས་ལུས་བཅས་ཀྱི་གཡུལ་འཐབ་དྲག་པོས་གནམ་ས་བླ་འོག་སྒྱུར་
བཞིན་པའི་དུས་རབས་ཉེར་གཅིག་པའི་སྐབས་འདིར་མཐོ་བ་གཟུར་གནས་ཀྱི་མཁས་པ་རྣམས་དང་
དམའ་བ་ལ་ཁའི་ཕྱུགས་རྫི་ཡན་ཆད་ཀྱིས་འཕེལ་རྒྱས་ཞེས་འགྲམ་རུས་ཟད་རག་བར་གླེང་གིན་ཡོད།
དེས་ན་སྔོན་བསགས་ལས་སྨོནབཟང་བོའི་བྱིན་མཐུ་ལ་བརྟེན་ནས་གངས་དཀར་བོད་པ་ཚང་གི་རིག་
གཞུང་འོ་སྤྲི་མངར་མོའི་བཅུད་ལ་མྱོང་བའི་གྲལ་མཇུག་པ་ཞིག་གི་སྐྱེ་བ་བླངས་པའི་བསོད་ནམས་
གཞན་སུ་ལའང་ངོ་གནོང་མི་དགོས་སྙམ་པའི་བདག་གིས་ཀྱང་འབྱུང་འགྱུར་བོད་ཀྱི་འཕེལ་རྒྱས་དང་
མདུན་ལམ་ལ་རང་ཉིད་ཀྱི་ལྷག་བསམ་གཙང་མའི་བསམ་ཚུལ་འགའ་གླེང་བར་འདོད་པས་མི་རིགས་
427



དཔྱད་རྩོམ་གཅེས་བཏུས།
ཤིག་གི་གནས་སྟངས་དང་མདུན་ལམ་ལ་བསམ་གཞིག་གི་ཐུགས་ངལ་མ་འཇགས་པའི་ཀློག་མཁན་
རྣམས་ཀྱི་སྤྱན་སྔར་གུས་པས་གསོལ་ན་འགལ་བ་མེད་སྙམ། དེ་བས་འཕེལ་རྒྱས་འཕེལ་རྒྱས་ཞེས་
བཤད་ཀྱང་། འཕེལ་རྒྱས་ཀྱི་རྩ་བ་སློབ་གསོ་ཡིན་ལ། དཔལ་འབྱོར་དཔལ་འབྱོར་ཟེར་ཡང་དཔལ་
འབྱོར་གྱི་རྨང་གཞི་ཤེས་རིག་ཡིན་པས། གངས་དཀར་ཁ་བའི་ཡུལ་ན་སོས་དལ་བག་ཕེབས་ཀྱིས་
འཚོ་གཞེས་གནང་བའི་བོད་པ་སྦྲ་ནག་ཅན་ཚང་སྔོན་ཐོན་མི་རིགས་དང་ཞི་བདེའི་འོད་སྟོང་ལྡན་པའི་
དགའ་ཚལ་ཞིག་ཏུ་བསྒྲུབ་དགོས་ན། མ་གཞིའི་རྩ་དོན་ཉག་གཅིག་ནི་སློབ་གསོ་ལ་ཐུག་པས་རེད།
སློབ་གསོ་ནི། མི་རིགས་ཀྱི་བསམ་བློའི་བཟོ་རྩལ་མཐོ་རུ་འདེགས་པའི་བྱེད་ཐབས་ཉག་གཅིག་ཡིན་
ལ། སློབ་གསོའི་དམིགས་ཡུལ་ནི་མིའི་བསམ་བློའི་གོ་རྟོགས་དང་འཚོ་བའི་ནུས་པ་བསྐྱེད་བསྲེང་
བྱེད་རྒྱུ་དེ་ཡིན། དེ་ལའང་མང་དུ་ཡོད་ཀྱང་ངས་འདིར་གཙོ་ཆེའི་སྒོ་ནས་གླེང་བར་བྱ་བ་ལ། སྐད་
ཡིག་སློབ་གསོ། དགོན་པའི་སློབ་གསོ། ཁྱིམ་ཚང་སློབ་གསོ། སློབ་གྲྭའི་སློབ་གསོ་བཅས་བཞིའོ། །
དང་བོ། སྐད་ཡིག་སློབ་གསོ།
སྐད་ཡིག་ནི་མི་རིགས་ཀྱི་ཟུངས་ཁྲག་ཡིན་ལ། ཟུངས་ཁྲག་གི་རྒྱུ་བ་འགག་ཚེ་མི་རིགས་
ནི་བེམ་པོ་ཡིན་ཞེས་པ་ལྟར་མི་རིགས་ཤིག་འགྲུབ་པར་ཁྱད་ཆོས་མང་ཡང་དེ་ལས་གཙོ་ཆེ་བ་ནི་
སྐད་རིགས་དང་ཡི་གེ་རེད། སི་ཏ་ལན་གྱིས་མི་རིགས་ཞེས་པ་ལ་མཚན་ཉིད་འདི་འདྲ་བཞག་ཡོད་
དེ་མི་རིགས་ཞེས་པ་ནི་མི་རྣམས་ཀྱི་ལོ་རྒྱུས་སྟེང་གྲུབ་པའི་ཐུན་མོང་གི་སྐད་ཆ་དང་ཐུན་མོང་གི་
ས་ཁོངས། ཐུན་མོང་གི་དཔལ་འབྱོར་འཚོ་བ་དང་རིག་གནས་ཀྱི་ཁྱད་ཆོས་སྟེང་ནས་མཚོན་པའི་
སེམས་རྒྱུད་བཅས་ཁྱད་ཆོས་བཞི་ལྡན་པའི་ཐུན་མོང་གཏན་ཆགསཀྱི་རྣམ་པ་ཅན་ཞིག་ཡིན” ཞེས་
གསུངས་ཡོད་ལ་དེང་དུས་ལ་མཚོན་ན་ལྷག་པར་སྡོད་སའི་གནས་ཡུལ་དང་འཚོ་བ་རོལ་སྟངས་
སོགས་ངེས་མེད་ཡིན་པས་ཕུན་སུམ་ཚོགས་པའི་སྐད་རིགས་དང་ཡི་གེ་བསམ་བློའི་ཁྱད་ཆོས་
བཅས་ནི་མི་རིགས་གྲུབ་པའི་གཙོ་བོ་རེད། དེ་བས་མི་རིགས་ཀྱི་སྐད་དང་ཡི་གེ་ལ་མཐོང་ཆུང་
གཏན་ནས་བྱེད་མི་རུང་། འདིའི་ཕྱོགས་ལའང་པཎ་ཆེན་རིན་པོ་ཆེས་མི་རིགས་ཤིག་ལ་མཚོན་ན་
428



གངས་ལྗོངས་ཤེས་རིག་ནོར་བུའི་སློབ་གླིང་།
རང་གི་སྐད་དང་ཡི་གེ་གཞིར་འཛིན་རྒྱུ་ནི་ཧ་ཅང་ནས་ཀྱང་གལ་ཆེ་བའི་བྱ་བ་ཞིག་ཡིན། དེའི་རྒྱུ་
མཚན་ནི་མི་རིགས་ཤིག་ལ་རང་གི་སྐད་དང་ཡི་གེ་ཡོད་པ་ནི་མི་རིགས་གནས་རྒྱུ་དང་མི་རིགས་
ཚུགས་རྒྱུའི་རྩ་བའི་མཐུན་རྐྱེན་ཞིག་རེད། ཅེས་གསུངས་བ་ལྟར་ལོ་ངོ་སྟོང་ཕྲག་དུ་མའི་ཡར་སྔོན་
ནས་བརྒྱུད་ཡོང་བའི་རང་ལ་ཤ་འདྲེས་ཁྲག་འདྲེས་ཀྱི་སྐད་ཡིག་ཕུན་སུམ་ཚོགས་པ་འདི་དར་སྤེལ་
དང་རྒྱུན་འཛིན་མི་བྱེད་པར་འགོ་ཁྲིད་ལ་ལ་དང་སློབ་གྲྭ་བ་ག་གེ་མོ་འགའ་རེས་བོད་ཡིག་གིས་ཤི་
ཆོས་གསོན་ཆོས་དང་རིམ་གྲོ་སྒྲུབ་པ་མ་གཏོགས་གོ་མི་ཆོད་སྙམ་པའི་ལོག་ལྟ་དང་རྨོངས་ཞེན་སྟུག་
པོའི་ཀློང་ན་མགོ་འཁོར་འདུག་པའི་གནས་ཚུལ་ཡ་ང་ཞིང་དགོད་བྲོ་ལ་ངུ་སླ་བ་ཞིག་རེད་ཨང་།
ཏང་གི་སྐབས་དྲུག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་དྲུག་པའི་སྙན་ཞུའི་ནང་།
མའོ་ཙེ་ཏུང་གིས། གྲངས་ཉུང་མི་རིགས་སོ་སོའི་རིག་གནས་དང་ཆོས་ལུགས་གོམས་སྲོལ་བཅས་
ལ་བརྩི་བཀུར་བྱེད་དགོས་པ་དང་། བཙན་ཤེད་ཀྱིས་ཁོ་ཚོར་རྒྱ་སྐད་དང་རྒྱ་ཡིག་སློབ་ཏུ་འཇུག་མི་
རུང་ཁོང་ཚོར་མི་རིགས་རང་ཉིད་ཀྱི་སྐད་ཡིག་བེད་སྤྱོད་བྱེད་པ་དང་། རིག་གནས་སློབ་གསོ་གོང་
འཕེལ་དུ་གཏོང་རོགས་བྱེད་དགོས། ཞེས་དང་། ཀྲུའི་ཙུང་ལིས། མི་རིགས་རང་སྐྱོང་གི་ས་ཆར་
མི་རིགས་གཙོ་བོའི་ཡི་གེ་དེ་ངེས་པར་དུ་ཡིག་རིགས་ཨང་དང་བོ་འཇོག་དགོས། ཞེས་མི་རིགས་
གྲངས་ཉུང་ཁུལ་ལ་ཐོབ་ཐང་དང་དབང་ཆ་གནང་བའི་གསུང་བཤད་གལ་ཆེན་དག་ས་ཁྱབ་རྡོ་ཁྱབ་དུ་
སོང་ཡོད་པར་བརྟེན་རང་སྐྱོང་ཁུལ་དང་རང་སྐྱོང་རྫོང་གི་ས་གནས་ཀྱི་འགོ་ཁྲིད་གཙོ་བོ་དག་གིས་
རང་རིགས་ཀྱི་སྐད་དང་ཡིག་རིགས་གཙོ་བོར་བཟུང་ནས་དར་སྤེལ་དང་ཁྱབ་བརྡལ་དུ་མི་གཏོང་བར་
ཤ་ཆང་དང་ལྐོག་གཡོའི་ཁྲི་སྟེགས་ནས་རོང་འབྲོག་མང་ཚོགས་ལ་དོན་མེད་ཁུངས་མེད་ཀྱི་འཆ
གཏམ་འདི་ལྟར་གླེང་
། སྲིད་གཞུང་ན་བོད་ཡིག་གིས་བྱ་བ་ལས་ས་མེད་པ་དང་བོད་ཡིག་སྦྱང་ན་ཁ་
མི་སོས་པར་མ་ཟད་མདུན་ལམ་འཕྲོ་བརླག་ཏུ་བཏང་ཞེས་གཏམ་ངན་སྐྱུག་བྲོ་བ་ཞིག་གླེང་སྟེ་རང་
ཉིད་ཀྱི་ངན་ཁག་ཡོད་ཚད་སྐད་དང་ཡི་གེར་བཙན་འགེལ་བྱས་ནས་རང་གི་ཤ་ལས་མཆེད་པའི་བུ་བུ་
མོ་དག་ལྟོ་རྒྱབ་དང་ཕོར་ཁ་ཁོ་ནའི་ཆེད་དུ་རྒྱ་ཡིག་དང་རྒྱ་སྐད་ཙམ་བསླབ་པའི་ཆོག་པར་འདོད། དེ་
འདྲའི་རང་སྐད་བསླབས་པའི་སྐལ་བ་གཞི་མེད་དུ་བཏང་བ་དང་གཏོང་བཞིན་ཡོད་པ་ནི་མགོ་ཚེས་
གཅིག་ནས་འཆུག་ན་མཇུག་གནམ་གང་བར་ཞེས་དཔེ་ལྟར། མི་རིགས་ཀྱི་གནད་དོན་འཆུག་སོང་
ཀྱི་འཚལ་
429



དཔྱད་རྩོམ་གཅེས་བཏུས།
བ་མ་ཡིན་ནམ། ཡང་གཅིག་བཤད་ན། བོད་རང་གི་སྐད་ཡིག་འཛམ་གླིང་ཐོག་ཡིག་རིགས་ཉིས་
སྟོང་བདུན་བརྒྱ་གོ་དྲུག་ལས་ཨང་གཉིས་པར་བདམས་ཡོད་པ་དང་ཕྱི་ནང་གི་ཆེད་མཁས་བ་དག་
གིས་ཞིབ་འཇུག་བྱེད་སའི་གཞི་རྩ་རུ་གྱུར་ཡོད། ད་དུང་། སྤྱི་ལོ་ཉིས་སྟོང་དྲུག་ལོའི་ཟླ་དང་བོར་
རྒྱལ་སྤྱིའི་ཐོག་བོད་ཡིག་ནི་རྒྱལ་ཁབ་ཅིག་གི་ཡི་གེར་ཁས་བླངས་པ་མ་ཟད་གློག་ཀླད་ཀྱི་དྲ་རྒྱ་དང་
ལག་ཁྱེར་ཁ་པར་སོགས་སུ་བརྡ་འཕྲིན་བྱེད་ནུས་ཀྱིས་ཁ་ཚ་དགོས་གཏུགས་ཀྱི་བྱ་བའམ་གལ་
འགངས་རང་བཞིན་གྱི་ནུས་པ་བླ་ལྷག་འདོན་ཐུབ། ཆོས་སྲིད་དང་དཔལ་འབྱོར་སོགས་བྱ་དངོས་
གང་ཡང་འཕེལ་རྒྱས་སུ་གཏོང་དགོས་ན། རྩ་བའི་གཞི་རྩ་ཉག་གཅིག་ནི་སྐད་ཡིག་ལ་ཐུག་འདུག་པ་
དང་མི་རིགས་ཤིག་ཡུན་རིང་དུ་ས་སྒང་འདིར་གནས་དགོས་པའང་སྐད་ཡིག་ཁོ་ནར་རག་ལས་པ་བློ་
མཐུན་སི་ཏེ་ལེན་གྱིས་ལོ་རྒྱུས་ཐོག་ཡུན་རིང་གནས་དགོས་ན་དེའི་སྐད་དང་ཡི་གེ་བེད་སྤྱོད་འཕེལ་
རྒྱས་གཏོང་དགོས། གལ་ཏེ་དེ་ལས་ལྡོག་ནས་མི་རིགས་རྩ་མེད་གཏོང་དགོས་ན་སྔོན་ལ་མི་རིགས་
དེའི་སྐད་དང་ཡི་གེ་མེད་པར་བཟོས་ན། མི་རིགས་དེ་རང་བཞིན་གྱིས་མེད་པར་འགྱུརསྲིད་” ཅེས་
སྐད་ཡིག་ནི་མི་རིགས་ཀྱི་ཚེ་སྲོག་ཡིན་པ་བསྟན་ཕྱིར་ལྟེ་ཁྲག་བོད་ནས་འཐོར་ཞིང་གཉོམ་ལག་
བོད་ནས་རྒྱས་པ་ཞིག་ཡིན་ཕྱིར་རང་རིགས་ཀྱི་སྐད་དང་ཡི་གེ་ཉམས་ཉེས་ལ་ཐུགས་བསམ་གནང་
དགོས་པ་ཞིག་ཨེ་རེད། ཕྱིར་རང་ལ་མཛུབ་མོ་ཀེར་ནས་ཞིབ་འདང་རེ་རྒྱོབས་དང་། ངོ་མ་ཤེས་
ཡོང་རྒྱུ་ཞིག་ཡོད་རྒྱུ་རེད།
གཉིས་པ། དགོན་པའི་སློབ་གསོ།
དགོན་པའི་སློབ་གསོ་དེ་ཡང་ཆོ་ག་ངག་འདོན་དང་། བློ་འཛིན་སྐྱོར་སྦྱང་ཙམ་མ་ཡིན་པར་
ཕུན་སུམ་ཚོགས་པའི་སྒྲུབ་སྟངས་སྒོས་ཆོས་ལུགས་ཀྱི་ཤེས་ལྡན་མི་སྣ། ལོ་རྒྱུས་མཁས་པ། ལོ་ཙཱ་
བ། རིག་གནས་ཆེ་ཆུང་བཅུར་སྦྱངས་པ་མཐ་
བ་མཐར་ཕྱིན་པའི་མཁས་དབང་འབོར་ཆེན་གསོ་སྐྱོང་བྱས་
ཡོད། དཔེར་ན་རྒྱལ་བསྟན་ཕྱི་དར་དུས་ཀྱི་ལོ་ཙཱ་བ་རིན་ཆེན་བཟང་བོ་ (༩༠༥_༡༠༥༥)ས་པཎ་
ཀུན་དགའ་རྒྱལ་མཚན་ ༡༡༨༢—༡༢༥༡༽ འཕགས་པ་བློ་གྲོས་རྒྱལ་མཚན་ ༡༢༣༠_༡༢༨༠)
430



གངས་ལྗོངས་ཤེས་རིག་ནོར་བུའི་སློབ་གླིང་།
བུ་སྟོན་རིན་ཆེན་གྲུབ། ༡༢༩༠–༡༣༦༤ )ཚལ་བ་ཀུན་དགའ་རྡོ་རྗེ་ ༡༣༠༩ ༡༣༦༤ )ས་
སྐྱ་བསོད་ནམས་རྒྱལ་མཚན། ༡༣༡༢_༡༤༠༩)རྗེ་བློ་བཟང་གྲགས་པ་ ༡༣༥༩_༡༤༡༩)
འགོས་ལོ་གཞོན་ནུ་དཔལ་ ༡༣༩༢༡༤༨༡ )རྒྱལ་དབང་ལྔ་བ་ངག་དབང་བློ་བཟང་རྒྱ་མཚོ་།
༡༦༡༧ _༡༦ ༨༢ )ལྕང་སྐྱ་རོལ་བའི་རྡོ་རྗེ་ (༡༧ ༡༧ _༡༧༨༦ )སི་ཏི་ཆོས་ཀྱི་འབྱུང་གནས་།
༡༧༠༠_༡༧༧༤ )མི་ཕམ་འཇམ་དབྱངས་རྣམ་རྒྱལ་སོགས་དང་། མཁས་དབང་དགེ་འདུན་
ཆོས་འཕེལ་དང་རྗེ་ཤེས་རབ་རྒྱ་མཚོ་སོགས་མང་བོ་ཡོད་། མཁས་དབང་འདི་དག་གིས་བོད་ཀྱི་
རིག་གནས་སློབ་གསོའི་འཕེལ་རྒྱས་ལ་མཛད་རྗེས་ཤིན་ཏུ་རླབས་ཆེན་བཞག་ཡོད་པ་གཞིར་བཟུང་
བའི་སྒོ་ནས་གཞན་ཕན་ལྷག་བསམ་དང་བྱམས་སྙིང་རྗེ་ཀུན་ནས་བསླངས་ཏེ་སྐྱེ་འགྲོ་ཡོངས་ལ་
གནས་སྐབས་དང་མཐར་ཐུག་གི་བདེ་བ་ཞིག་བསྒྲུབ་རྒྱུ་ནི་བྱ་བ་ཐམས་ཅད་ལས་ཆེས་གཟི་བརྗིད་
ལྡན་པ་ཞིག་ཡིན་སྟབས། མི་རང་ཉིད་ཀྱིས་བསམ་པའི་དམིགས་ཡུལ་དང་བསྟན་པའི་སྒོར་ཞུགས་
ནས་ཆོས་སྒྲུབ་པའི་ཉིང་ཁུ་ཡང་འདི་ལས་གཞན་གང་ཡང་མེད་སྙམ། དེས་ན་གཞན་ཕན་གྱི་བྱ་
བཞག་ཅིག་སྒྲུབ་པའི་རྐྱེན་གཙོ་བོ་ནི་བྱམས་སྙིང་རྗེ་དང་ལྷག་བསམ་ཁོ་ན་ལ་རག་ལས་པ་ཀུན་གྱིས་
ཤེས་དགོས། བྱམས་སྙིང་རྗེ་ནི་འཛམ་གླིང་ཞི་བདེ་ཡོང་བའི་གཞི་རྩ་ཉག་གཅིག་གམ་རྩ་བའི་མ་
དངུལ་ཨང་དང་བོར་འཇོག་པ་དང་ཆོས་ལུགས་སློབ་གསོའི་ཐབས་ལམ་ཁོ་ན་ཡིན་པས། ཆོས་
ལུགས་སློབ་གསོ་ལ་མཐོང་ཆེན་དང་བརྩི་འཇོག་བྱ་དགོས་ཏེ། དགོན་པའི་སློབ་གསོ་ལ་མཚོན་
ན། ལོ་རྒྱུས་སྟེང་བོད་ཀྱི་སྤྱི་ཚོགས་འཕེལ་རྒྱས་ལ་ནུས་པ་རླབས་ཆེན་བཏོན་མྱོང་བ་དང་། ད་
ལྟ་འང་འདོན་བཞིན་ཡོད། གྲྭ་ས་ཆེན་པོ་རྣམས་སུ་གཞུང་བཀའ་པོད་ལྔའི་སློབ་གསོ་གཙོ་བོར་
བཟུང་པ་དང་དེའི་ཞོར་དང་རྗེས་སུ་སྒྲ་སྙན་རྩིས་སོགས་ཐ་སྙད་རིག་གནས་ཀྱི་སློབ་གསོ་དར་སྤེལ་
བྱེད་པ་རེད། གཞུང་བཀའ་པོད་ལྔའི་འཆད་རྩོད་ཐད་ནས་སློབ་གསོ་འཐུས་ཚང་ཞིག་ཆགས་ཡོད་
མོད། དུས་རབས་དང་བསྟུན་ནས་བཤད་ན་དགོན་པའི་སློབ་གསོ་ལ་མི་འདང་ས་དང་ཁ་སྐོང་བྱེད་
རྒྱུ་མང་བོ་ཡོད་སྙམ། དཔེར་ན། མི་རིགས་གཞན་དང་རྒྱལ་ཁབ་གཞན་གྱི་ཡི་གེ་བསླབས་ཏེ་བོད་
རང་གི་ཆོས་དང་རིག་གནས་འཛམ་གླིང་ཐོག་ཁྱབ་བརྡལ་མི་བྱེད་པ་དང་། དེ་དག་ལས་ལེགས་
ཆ་བླངས་ཏེ་རང་ཉིད་ཁྱད་ཆོས་ཅན་དུ་མི་བསྒྱུར་བ་སོགས་འདུག ད་དུང་། གྲུབ་མཐའ་དང་གྲུབ་
431



དཔྱད་རྩོམ་གཅེས་བཏུས།
མཐའི་བར་གྱི་ཕྱོགས་རིས། དབུས་གཙང་དང་ཨ་མདོའི་བར་གྱི་རྩོད་གླེང་། ཡིག་ཆ་དང་ཡིག་
ཆའི་བར་གྱི་ལ་རྒྱ། སློབ་གྲྭ་དང་དགོན་པའི་བར་གྱི་ངན་ཁག་འགེལ་རེས་སོགས་འགལ་འདུའི་བྱ་
བ་མང་བོ་ཡོད་པ་རེད། དེའི་ཐད་བདག་གིས་བསམ་ཚུལལ་ཉུང་བསྡུས་ཤིག་བརྗོད་དེ་སློབ་གྲྭ་དང་
དགོན་པར་མཚོན་ནས་བཤད་ན། སློབ་གྲྭ་བ་ཚོས་དགོན་པ་ནི་རང་ཉིད་ཀྱི་བསོད་ནམས་བསགས་
པའི་ཞིང་ས་དམ་པ་ཞིག་གི་འདུ་ཤེས་མེད་པ་མ་ཟད་དགོན་པ་ལ་བཀས་བཀོད་རྒྱུད་འཛིན་དང་
གཉའ་གནོན་བཤུ་གཞོག་པ། གྲྭ་བ་ཚོར་གྲོང་འཇོམས་པའམ་སྤྱི་ཚོགས་མི་དམངས་ཀྱི་ཁུར་བོ་
ཞེས་གླེང་བྱུང་བ་ནི། ཁོ་ཚོ་གཞུང་བཀའ་པོད་ལྔའི་དགོངས་དོན་ཕར་ཞོག་སྲོལ་རྒྱུན་རིག་གནས་
ལའང་ཁ་ཐག་རིང་བའི་སྐྱོན་དུ་འདུག དེའི་ཕྱིར། སློབ་གྲྭ་བ་ཚོས་རང་གི་ཆོས་དང་རིག་གནས་
ཡ་མཚན་པ་རིན་བྲལ་གྱི་ནོར་བུ་ལྟ་བུ་འཛམ་གླིང་ལ་ངོམ་ཆོག་པའི་སྤྱི་ནོར་གཅིག་པུ་ལ་ཁ་ཐག་ཇེ་
ཉེར་བཏང་སྟེ་ཉིང་བཅུད་ཀྱི་བདུད་རྩི་བཏུང་ནས་ནོར་འཁྲུལ་གྱི་མེ་དཔུང་གསད་ན་ལེགས། དགོན་
པས་ཀྱང་སློབ་གྲྭ་བ་ཚོར་ལྟ་ལོག་པ་ཞེས་མང་བོ་བཤད་པའང་དེང་རབས་རིག་གནས་ཏེ་གློག་
ཀླད་དང་དངོས་རྫས་སོགས་མི་མཁྱེན་པས་ཡིན་པས་པཎ་ཆེན་བཅུ་བ་མཆོག་གིས། དགོན་པའི་
བདག་གཉེར་ལས་དོན་དེ་རང་རྒྱལ་སྤྱི་ཚོགས་རིང་ལུགས་ཀྱི་དེང་རབས་ཅན་གྱི་འཛུགས་སྐྲུན་
འཕེལ་རྒྱས་འགྲོ་བཞིན་དང་འཚམ་ཐབས་ཇི་ལྟར་བྱ་རྒྱུ་དེ་ཐག་གཅོད་བྱེད་ཉེར་བཅར་བའི་གནད་
དོན་གལ་ཆེན་ཞིག་ཏུ་གྱུར་ཞེས་གསུངས་པ་ལྟར་དགོན་སྡེ་ཁག་གི་སློབ་གསོའི་སྤུས་ཚད་མཐོར་
འདེགས་བཏང་སྟེ་དེང་རབས་འཁོར་སྐྱོད་ཀྱི་བྱ་བའི་ཁྲོད་ཤེས་རིག་གི་གོ་རྟོགས་ངེས་ཅན་ཞིག་
འཚོལ་དགོས་སོ། །དེས་ན། རྩོད་ཉུང་གྲོས་མཐུན་དུ་ཕན་ཚུན་གྱིས་ཞིབ་འདང་རེ་བརྒྱབ་སྟེ་གྲོས་
ཁ་ནང་དུ་ཕྱོགས་ནས་བསམ་བློ་བརྗེ་རེས་སམ་གཞུང་དོན་ཞིབ་ཕྲའི་བགྲོ་གླེང་བྱས་ཏེ་བོད་ཀྱི་ཆོས་
དང་རིག་གནས་ཀྱི་བྱ་བཞག་ཆེན་པོའི་ཐད་ལ་སྟོབས་ཤུགས་གཅིག་སྒྲིལ་བྱ་དགོས་པ་དང་ང་ཚོ་ལ་
ཡ་མཚན་པའི་བཅུ་ཕྲག་རིག་གནས་ཡོད་ཅེས་རང་མི་རིགས་ཀྱི་དཀྱིལ་འཁོར་ཆུང་ངུ་འདིའི་ནང་
འུར་རྒྱག་པ་ལས་རྒྱལ་ཁབ་དང་མི་རིགས་གཞན་གྱི་ཡིག་རིགས་ལས་ཕྱིར་བསྒྲགས་པའི་ཐབས་
ཤེས་བཙལ་ན་ལེགས་སྙམ། གཞན་དགོན་པ་འགའ་རེར་སྒྲུབ་གྲྭ་རེ་བཙུགས་ནས་དྷཱི༔ སྐད་མ་ཆད་
པ་དང་ཀློག་འདོན་གྲོང་ཆོག་གི་སྐོར་ཙམ་ཤེས་པས་མཁས་པར་རློམ་ནས་སངས་རྒྱས་ཀྱི་བསྟན་
༣32



གངས་ལྗོངས་ཤེས་རིག་ནོར་བུའི་སློབ་གླིང་།
པར་ལག་རྗེས་བཞག་ཡོད་སྙམ་པའི་ཁེངས་སེམས་མཁྲེགས་བཟུང་གིས་སྒྲ་སྙན་སྐར་རྩིས་སོགས་
སློབ་ཏུ་མི་འཇུག་པ་དང་བསླབ་ནའང་རྩ་བ་བོར་ནས་ཡལ་ག་མ་འཛིན་ཨང་ཞེས་པའི་བསླབ་བྱ་རྐང་
ཡས་མ་ཞིག་དྲངས་ནས་རྩ་བ་དང་ཡལ་ག་གང་ཡང་མེད་པ་ཞིག་ཏུ་བཏང་ནས་བསྟན་བཅོས་རྩོམ་པ་
ཕར་ཞོག སྔགས་བཀླག་ཐབསདང་། འཕྲིན་ཡིག ཟས་མ་འཇུ་བ། གཤིན་རྩིས་ཙམ་གྱི་དཀའ་
ངལ་སེལ་ཐུབ་པའངདཀོན་འདུག་པས་གཟན་དམར་ཁུག་ནས་མི་ཚེ་བསྐྱལ་བ་ཞིག་ཡིན་ཕྱིན་རང་
ཤག་ཏུ་གོ་མེད་ངང་ནས་ཚེ་མཇུག་རྫོགས་པ་ཙམ་གྱིས་མི་ཆོག་པར་རང་རིགས་ཀྱི་གྱོང་གུད་ལ་
ཐུགས་བསམ་གནང་སྟེ་སློབ་གསོ་མཐོར་འདེགས་ཐད་ནུས་ཤུགས་ཡོད་དགུ་འདོན་དགོས་སྙམ།
གསུམ་པ། ཁྱིམ་ཚད་སློབ་གསོ།
ཁྱིམ་ཚང་ནི་སྤྱི་ཚོགས་ཀྱི་རྩ་བའི་གྲུབ་ཆ་ཞིག་ཡིན་ལ་སྤྱི་ཚོགས་ཀྱི་འཚོ་བ་དེ་ཡང་མིའི་
རིགས་འཚོ་སྡོད་བྱེད་པའི་གོ་རིམ་ཁྲོད་ཚུར་སྣང་བྱས་པའི་བྱ་དངོས་ཀྱི་སྤྱི་འགྲོས་ཤིག་དང་གྲུབ་ཆ་
གལ་ཆེན་ཞིག་རེད། བོད་ཀྱི་འཚོ་བ་གཉེར་སྟངས་ཀྱི་ཆ་ནས་ཕལ་ཆེ་བ་ལྟོས་བཅས་རང་བཞིན་གྱི་
རྗེས་ལུས་ཡིན་པ་ནི། གདོད་མིའི་ཐབ་ཆག་གི་འཚོ་སྟངས་བསྒྱུར་མ་ཐུབ་པ་དང་དུས་རབས་གསར་
བའི་འགྲན་རྩོད་ལ་མ་ཞུགས་པར་རི་གསེབ་དང་ལུང་ཀྱོག་ནང་དུ་གྲག་འགུལ་མེད་པར་སྤྱི་ཚོགས་
སློབ་གསོ་མྱོང་གོམ་ལེགས་པོ་མ་བྱས་པས། དཔལ་འབྱོར་གྱི་གོ་རྟོགས་དང་ཤེས་རིག་གི་ལག་
རྩལ་གྱིས་མ་འདང་བ་འདྲ། དེ་མ་གཏོགས་ཐོན་ཁུངས་འཛོམས་མེད་དང་ས་ཁྱོན་གྱི་ཆ་ནས་མ་རེད།
ཐོན་ཁོངས་ཀྱི་ཆ་ནས་བཤད་ན། བོད་ཁུལ་གྱི་ས་ཆར་ཕུན་སུམ་ཚོགས་པའི་ཐོན་ཁུངས་ཡོད་དེ།
ཨ་མི་རི་ཀའི་འཁོར་སྐར་གྱིས་སའི་གོ་ལའི་སྟེང་གི་གཏེར་ཁར་བརྟག་དཔྱད་བྱས་པ་ལྟར་ན། སའི་
གོ་ལའི་སྟེང་གསེར་གཏེར་གྱི་ཆགས་དབྱིབསབྱ་ཕོ་ཞིག་དང་འདྲ་སྟེ། གཤོག་པ་ཡ་གཅིག་ཧྥེ་
གླིང་ལྷོ་མ་དང་ཡ་གཅིག་ཨ་རིའི་ཨ་ལད་སི་ཀས་ཆར་འཁེལ་འདུག་པ་དང་། བྱ་ཕོའི་བྲང་དང་འདྲ་
བའི་གསེར་གཏེར་དེ་ཏག་ཏག་མདོ་དབུས་མཐོ་སྒང་ཡིན་ཞེས་བཤད། ད་དུང་གཞན་ཡུལ་ལས་
ཁྱད་འཕགས་གཏེར་རིགས་ནི་Xer)དང་ཁྲོ། ཏི་ཚ། རྡོ་བལ། རྡོ་སྣུམ་སོགས་ཡོད་པ་དཔྱད་
433



དཔྱད་རྩོམ་གཅེས་བཏུས།
གཞིའི་ཡིག་ཆ་དག་ན་གསལ་བར་འཁོད་ཡོད་པས་ཐོན་ཁུངས་ཀྱི་ཕྱོགས་ནས་དབུལ་མི་དགོས་སྙམ་།
དེས་ན། སྤྱིར་ཁ་ཕྱོགས་མ་ནོར་བའི་སློབ་གསོའི་སྒྲུབ་སྟངས་ཕུན་སུམ་ཚོགས་པ་བེད་སྤྱད་དེ་སྤྱི་
དམངས་ཡོངས་ཀྱི་བསམ་བློ་བསྒྱུར་བཅོས་དང་ཤེས་ཡོན་མཐོར་འདེགས་བྱས་ཏེ་འཕེལ་རྒྱས་ཀྱི་
མདུན་སྐྱོད་ལ་བློ་ཁ་གཅིག་མཐུན་བྱ་དགོས།
དེང་ཐོག་ཁྱིམ་ཚང་སློབ་གསོ་ནས་འགོ་བརྩམས་ཏེ་སློབ་གསོའི་མ་དངུལ་འཐུས་ཚང་དུ་
གཏོང་དགོས། ཁྱིམ་ཚང་ནི་མི་སུ་ཡིན་ཡང་རང་ཉིད་འཚར་ལོངས་བྱུང་ས་དང་མི་ཚེའི་བགྲོད་ལམ་
དུ་ཆེས་ཐོག་མར་ཞུགས་པའི་མཚོ་མཐའི་གྲུ་གཟིངས་ལྟ་བུ་ཡིན། ཁྱིམ་ཚང་གི་གྲུབ་ཆའི་གཙོ་བོ་
ཕ་མ་གཉིས་ཀྱིས་རང་ཉིད་ཀྱི་བུ་བུ་མོའི་ན་ཚོད་ཕྲ་བའི་ལང་ཚོ་དང་མ་སྨིན་པའི་བསམ་བློ་གཙང་མ་
སྐྱེད་སྲིང་ལེགས་པོ་བྱེད་རྒྱུའི་འོས་འགན་ཡོད་པས། འཚར་ལོངས་མ་བྱུང་བའི་བྱིས་པ་དག་གི་
མིག་ལམ་དང་རྣ་ལམ་དུ་འཇིག་རྟེན་གྱི་བྱ་དངོས་ཡ་མཚར་བ་དག་འགྲེལ་བཤད་ཀྱི་ལམ་ནས་ཡིད་
ལ་འོས་འཚམས་ཤིག་ངེས་སུ་འཇུག་པ་དང་གཏམ་རྒྱུད་དང་བྱིས་སྒྲུང་རྒྱལ་རབས་སོགས་ཉན་སྤྲོ་
བ་སྣ་ཚོགས་བཤད་དེ་བྱིས་བློའི་ཆུ་ཚད་ཇེ་མཐོར་གཏོང་བ་དང་ཤེས་རིག་ལ་དགའ་ཞེན་ཆེ་བའི་
བག་ཆགས་བསྐྲུན་དགོས།
ལྷག་པར་བུད་མེད་སློབ་གསོ་གཙོ་བོར་བཟུང་ནས་གངས་ལྗོངས་ཨ་མའི་སློབ་གསོའི་གོ་
རྟོགས་སད་དུ་འཇུག་པའི་ཐབས་ལམ་ལ་ཀུན་གྱིས་རྡོག་རྩ་གཅིག་སྒྲིལ་བྱེད་དགོས། ཨ་མའི་སློབ་
གསོ་མཐོར་འདེགས་གཏོང་བ་ནི་བྱིས་པ་གོང་འཕེལ་དུ་འགྲོ་བའི་གཞི་རྩ་ཉག་གཅིག་རེད། རྒྱུ་
མཚན་ནི། ཞིང་འབྲོག་མང་ཚོགས་ཀྱི་བྱིས་པ་ཕལ་ཆེར་ཆུང་དུས་ནས་ཨ་མའི་གམ་དུ་ནར་སོན་
ཞིང་གཉོམ་ལག་རྒྱས་པས་ཨ་མའི་བསམ་བློ་དང་ཀུན་སྤྱོད་ལ་གལ་ཆེ་ཞིང་རག་ལས་ཡོད་པ་དེ་རེད།
དེས་ན་ཨ་མའི་དབང་དུ་བཏང་ན། ཁྱིམ་ཚང་སློབ་གསོའི་ཐབས་ལམ་སྣ་ཚོགས་སྤྱད་ནས་བུ་བུ་མོའི་
ཀུན་སྤྱོད་དང་ཤེས་ཡོན་གཉིས་ཀ་ལྡན་མཁན་ཞིག་ཏུ་སྐྱེད་སྲིང་བྱེད་པ་དང་། ང་ཚོའི་མི་རིགས་
འདིའི་འདས་ཟིན་པའི་ལོ་རྒྱས་ཀྱི་ཕམ་ཁ་དང་ད་ལྟའི་དཀའ་སྡུག་གི་འཚོ་བ། མ་འོངས་པའི་རླབས་
ཆེན་གྱི་ཕུགས་འདུན་མངོན་འགྱུར་བྱེད་པ་སོགས་ལ་ཁ་གསབ་དང་གཞོགས་འདེགས་བླ་མེད་བྱས་
ཏེ་ཤེས་རིག་གི་རྨང་གཞིའི་ཆ་རྐྱེན་མི་དམན་པ་ཞིག་བསྐྲུན་ཐུབ་པ་ཐེ་ཚོམ་མེད།
434



གངས་ལྗོངས་ཤེས་རིག་ནོར་བུའི་སློབ་གླིང་།
ད་སྐབས་བོད་ཁུལ་ན་མིག་མདུན་གྱི་བྱ་བའིགནད་དོན་ལ་བལྟས་ནས་ནོར་འཁྲུལ་ཞིག་ཁད་
ཀྱིས་ལངས་བྱུང་བ་ནི་བུ་བུ་མོ་སློབ་གྲྭར་མི་བསྐྱལ་བ་དང་བསྐྱལ་ཀྱང་བྱ་བ་ལོན་མིན་གྱི་སྐད་ཆར་
ཁ་གཡར་ཏེ་སློབ་འབྲིང་ནས་ཕྱིར་སློབ་བྱོལ་བྱེད་དུ་འཇུག་པ། རོང་བའི་ས་ཆར་མཚོན་ནའང་།
ཁོར་ཡུག་གི་ཤུགསརྐྱེན་ཡོད།
བཞི་བ། སློབ་གྲྭའི་སློབ་གསོ།
སློབ་གྲྭ་ནི་ངེས་པར་དུ་བརྒྱུད་དགོས་པའི་མི་ཚེའི་སྟེང་གི་བགྲོད་ལམ་གལ་ཆེན་ཞིག་ཡིན་པ་
དང་སློབ་གྲྭའི་སློབ་གསོའང་མི་མྱོང་ཐབས་མེད་ཀྱི་སྐོམ་པས་ཆུ་ལྟ་བུ་ཞིག་རེད། སློབ་གྲྭའི་བཟང་
ངན་ནི་སློབ་མ་མང་ཉུང་དང་ཁོར་ཡུག་བཟོ་བསྐྲུན་ལེགས་མིན་གྱི་སྒོ་ནས་ཕྱེ་བ་མིན་ཏེ་སློབ་མ་སྐྱེད་
སྲིང་བྱེད་པའི་སྤུས་ཚད་མཐོ་དམན་དང་གྲུབ་འབྲས་ཀྱི་ཆ་ནས་འཇོག་པས། གཙོ་བོ་དགེ་རྒན་དང་
སློབ་མ་སློབ་དེབ་སོགས་ལ་རག་ལས་སོ། །དགེ་རྒན་གྱི་ཆ་ནས་བཤད་ན། ཡོན་ཏན་ཐམས་ཅད་
འབྱུང་བའི་གཞི་རྩ་གཙོ་བོ་རང་གི་དགེ་རྒན་ཚུལ་བཞིན་དུ་མ་བསྟེན་ན་ཡོན་ཏན་ཐོབ་པ་ཕར་ཞོག
རང་ཉིད་ཀྱི་བྱ་བ་ཅི་ཡོད་ལེགས་པར་མི་འགྲུབ་པས་ལམ་གྱི་རྩ་བར་བསྟན་པ་སྨོས་མ་དགོས་མོད་།
དེང་སྐབས་སྤྱི་ཚོགས་ཀྱི་སློབ་གྲྭ་དག་ན་དགེ་རྒན་དང་སློབ་མའི་བར་གུས་ལུགས་ཀྱི་སྲོལ་བཟང་དེ་
མེད་པའི་གནས་ཚུལ་འདྲ་མིན་མང་བོ་བྱུང་དང་འབྱུང་བཞིན་ཡོད། དགེ་རྒན་ལ་ལས་རང་ཉིད་མི་
རིགས་ཤིག་གི་སྣེ་ཁྲིད་དང་མིའི་རིགས་ཀྱི་བསམ་བློའི་བཟོ་རྩལ་མཁས་པ་ཞེས་པའི་མིང་གཟི་བརྗིད་
ལྡན་པ་ཞིག་ཁུར་ནས་རང་བབ་ཀྱི་འོས་འགན་ཆ་རྐྱེན་ལྡན་ཡོད་མེད་ལ་མི་ལྟ་བར་སར་མ་སྟོང་བའི་
ཟླ་ཕོགས་ལེན་ཐབས་ཙམ་ཁོ་ནས་བསྡད་ཡོད། དེས་ན་རང་ཉིད་དགེ་རྒན་གྱི་ལས་སྣེར་ཞུགས་ཚེ།
ཕྱི་རྒྱལ་གྱི་མཁས་པ་གྲགས་ཆེན་ཏན་ཏིན་གྱིས་ཀུན་སྤྱོད་ཀྱིས་ཤེས་ཡོན་གྱི་མི་འདང་ས་ཁ་བསབ་
བྱེད་ཐུབ་མོད། འོན་ཀྱང་ཤེས་ཡོན་གྱིས་ཀུན་སྤྱོད་ཀྱི་མི་འདང་ས་ཁ་བསབ་བྱེད་མི་ཐུབ་ཅེས་པ་
ལྟར། སློབ་གསོ་དང་སློབ་ཁྲིད་བྱེད་པའི་སྐབས་སུ་ངག་གི་སྨྲ་བརྗོད། བསམ་པའི་ཀུན་སློང་། ཕྱིའི་
ཀུན་སྤྱོད་སོགས་ཕྱོགས་གང་གི་ཆ་ནས་ཀྱང་སློབ་མའི་མིག་དཔེར་འོས་པ་ཞིག་བྱས་ཏེ། རང་ཉིད་
35



དཔྱད་རྩོམ་གཅེས་བཏུས།
ཀྱི་ཡོན་ཏན་ཡར་རྒྱས་སུ་བཏང་ནས་གཞན་ཕན་ལྷག་བསམ་དཀར་བོས་ཟིན་པ་རྨང་གཞིའི་ཆ་རྐྱེན་
གཙོ་བོ་རེད། དུས་ནམ་ཡང་དགེ་རྒན་གྱིས་ཁ་སེམས་གཉིས་མེད་སྒོས་སློབ་མ་དག་གི་མི་ཚེའི་
མདུན་ལམ་ནི་ཤེས་རིག་གི་འོད་ཁྱིམ་ཞིག་ཏུ་བསྒྱུར་ཅིང་དེ་དག་གི་རྒྱུད་ལ་ཡོན་ཏན་ཚད་ལྡན་ཞིག་
འཇོག་ཨེ་ཐུབ་བལྟས་ཏེ་ཕན་སེམས་དང་བརྩེ་བས་བཟུང་ནས། སློབ་མ་དག་ཀྱང་ངང་ངམ་ཤུགས་
ཀྱིས་དགེ་རྒན་ལ་གུས་བཀུར་དང་། དགེ་རྒན་ལ་དགའ་ཞེན། སློབ་སྤྱོང་ལ་འབད་རྩོད་བྱེད་པར་ཐེ་
ཚོམ་མི་འདུག གཙོ་བོ་སློབ་གསོས་བཅོས་བསྒྱུར་བྱ་དགོས་པ་ལས། གཅར་རྡུང་དང་ཆད་པ་ཙམ་
གྱིས་ཕན་ཐོགས་ཅི་ཡང་མེད་སྙམ། ད་སྐབས་བོད་ཀྱི་སྤྱི་ཚོགས་སྟེང་སློབ་མ་མང་བོས་སློབ་ཆུང་
ནས་བཟུང་ལོ་ངོ་བཅུ་ཕྲག་ལ་སློབ་གླིང་ཏག་ཏག་ནས་རྒས་ཉམས་བབ་པར་བསྡད་ཀྱང་སློབ་མ་མང་
ཕྱོགས་ཀྱིས་སྙན་གཞུང་དང་མཐུན་པའི་རྩོམ་ཡིག་འབྲི་བ་ཕར་ཞོག བོད་ཀྱི་བརྡ་སྤྲོད་དང་མི་འགལ་
བའི་འཕྲིན་ཡིག་ལེགས་པོ་ཞིག་ཀྱང་འབྲི་མི་ཤེས་པའི་ཚོད་དུ་སྣང་། དེའི་ཐད་ནས་མཁས་དབང་
དོར་ཞི་མཆོག་གིས། དེང་སྐབས་བོད་ཡིག་གི་སློབ་གྲྭ་མཐོ་རིམ་ནས་མཐར་ཕྱིནཔའི་སློབ་མཕལ་
ཆེར་སྐད་ཡིག་ཆུ་ཚད་མཐོན་པོར་འགྲོ་མ་ཐུབ་པའི་རྒྱུ་མཚན་གཙོ་བོ་ནི། སྲོལ་རྒྱུན་རིག་གནས་ཀྱི་
གཞི་རྩ་མཐུག་པོ་ཞིག་ཆགས་མེད་པའི་སྐྱོན་དེར་ཐུག་ཡོད་ཅེས་གསུངས་པ་བཞིན་དེ་དག་འབྱུང་
བའི་གཞི་རྩ་ནི་གཙོ་བོ་སློབ་དེབ་མ་འགྲིག་པ་དང་སློབ་ཁྲིད་ཀྱི་བྱེད་ཐབས་མ་ལེགས་པ་རེད། ད་
སྐབས་ཀྱི་སློབ་གྲྭ་ཕར་ཆེར་ནས་བོད་ཀྱི་ཐ་སྙད་རིག་གནས་ཆ་ཚང་ཞིག་སྦྱང་མི་ཐུབ་ཅིང་། ཐོབ་
ཐང་ཐར་ཐོར་རེ་དང་། དཔེ་རྒྱན་རེ་གཉིས་ཙམ་དང་། རང་མོས་དམ་དུམ་རེ་ལས་གནའ་སྒྲུང་དང་།
གསར་བརྗེ་དཔའ་བོའི་གསུང་བཤད་རེ་བཀོད་སྒྲིག་བྱས་ཏེ་ཡིད་ཚིམ་སོང་སྙམ་ནས། བོད་ཀྱི་
སྲོལ་རྒྱུན་རིག་གནས་དང་ཁ་བྲལ་དུ་བཏང་བའི་སྐྱོན་རེད། དེ་བས། བོད་རང་གི་སྲོལ་རྒྱུན་གཞིར་
བཞག་སྒོས་སྦྱོང་ན་ཕན་འབྲས་མངོན་གསལ་ཡོད་པ་ནི། རྭ་རྒྱའི་ཁྱུང་མགོན་ལྷུན་པོའི་འདབས་
རོལ་ན་ལྷམ་མེར་ཆགས་པའི་གངས་ལྗོངས་ཤེས་རིག་ནོར་བུའི་སློབ་གླིང་ཆེན་མོས་བསྒྲུབས་པའི་
སློབ་བུ་བརྒྱ་ཕྲག་མང་པོར་སྤྱི་ཚོགས་ཐོག་བསྟོད་ཚིག་གི་མེ་ཏོག་དགུང་ལ་གཏོར་བ་མིག་མཐོང་
ལག་ཟིན་གྱི་དཔེར་མཚོན་དུ་ཡོད་དོ། །མདོར་ན། བོད་མི་རིགས་ཀྱི་སློབ་གསོའི་ཁ་ཕྱོགས་དང་
སྒྲུབ་སྟངས་ཀྱང་གོང་རིམ་རྒྱལ་ཁབ་ཀྱི་རྩ་ཁྲིམས་དང་མཐུན་ཞིང་། ཡང་དག་པའི་འཕེལ་རྒྱས་
g 36



གངས་ལྗོངས་ཤེས་རིག་ནོར་བུའི་སློབ་གླིང་།
ཀྱི་བཀག་རྡོ་བརྟོལ་བའི་གཉེན་དུ་འགྲོ་བ། མ་འོངས་གངས་ལྗོངས་གསར་བསྐྲུན་དང་གངས་ཕྲུག་
སྟོང་གི་མདུན་ལམ་ལ་ཕན་བདེའི་འབྲས་བཟང་དུད་པ་ཞིག་བསྒྲུབ་རྒྱུ་ནི། ལྟེ་མཚལ་བོད་ལ་བཞག་
པའི་མི་ཞིག་གི་འོས་འགན་ལོས་ཡིན་སྙམ་ནས། སྦལ་བ་ན་ཆུང་ནང་། བསམ་པ་གླིང་དཀར་སྟོད་
ཅེས་པའི་ཁ་དཔེ་ལྟར། རང་ལ་ནུས་པ་མེད་ཀྱང་ལྷག་བསམ་གཙང་བོས་རིགས་མཐུན་གྲལམཉམ་
ཚོགས་ལ་གསལ་འདེབས་ཀྱིས ས་ཕུལ་བ་ལགས་སོ། །
སྨྲས་པ།
བྲིས་ན་ཚིག་གིས་མི་མཚོན་ངོ་མཚར་ལོ་རྒྱུས། །
བཤད་ན་སྒྲུབ་པར་དཀའ་བ་མེས་པོའི་བཟོ་བཀོད། །
དཔག་ན་ཀུན་ཀྱིས་མི་རྟོགས་ཡ་མཚར་རིག་གཞུང་། །
རྙིང་བ་དོར་ལ་ཀྱེ་ཧུད་ཅི་འདྲའི་སྐྱོ་བ། །
སྲོལ་རྒྱུན་རྫ་ཆུའི་དྭངས་ཤ་སྨན་གྱི་རང་བཞིན། །
དུས་ཀྱི་སྐོམ་གདུང་སེལ་བའི་གཉེན་དུ་མི་བསྟེན། །
ཚན་འཕྲུལ་རྫས་ཀྱིས་དྲངས་པའི་ཁྲོན་པའི་ཆུ་བོ། །
རོ་བཅུད་ལྡན་ཞེས་འཐུང་བར་ཀྱེ་མ་བླུན་པ། །
བླ་སྲོག་ཕ་སྐད་གཙང་མའི་མེ་ཏོག་བཞིན་ལ། །
གཞན་སྐད་དྲི་ངན་བཤད་ཀྱིས་ལྷད་སྐྱོན་ཐེབས་ན། །
རིགས་ཞེན་འཕར་རྩ་མི་ལྡང་སྙིང་རྩ་རུལ་བའི། །
གཞན་གྱི་ཟློས་གར་འཁྲབ་པའི་མི་ལ་ལྟོས་ཤིག །
སློབ་གསོའི་གྲུ་གཟིངས་ཞི་བདེའི་རྒྱ་མཚོར་བགྲོད་པར། །
437



དཔྱད་རྩོམ་གཅེས་བཏུས།
མཁས་རྣམས་ཞལ་མཐུན་ཡོང་བར་སྤྲོ་བ་མི་འཛིན། །
ཆོས་བརྒྱད་ནགས་མོའི་ཀློང་ན་གཡོ་འཕྲུལ་བསྒྱུར་པའི། །
རང་རློམ་ཝ་སྐྱེས་དར་བ་སྙིགས་མའི་རང་ཉམས། །
བརྗོད་བྱའི་དོན་ལ་རྒུན་ཆང་
ཆང་མངར་མོའིརོ་བཅུད་། །
མཁས་དགུ་དགྱེས་པའི་སྐྱེམས་ཆང་བདག་ལ་མེད་ཀྱང་། །
ལྷག་བསམ་གཙང་མས་སྐྱོམ་པའི་འོ་ཇ་མངར་མོ། །
རྩེ་རོང་བུ་ལོས་རྨ་ཁུགས་གཉིས་པར་བཏེགས་སོ། །
རྩོམ་པ་བོ། | རྩེ་རོང་ཆོས་མཆོག
སྐབས་དགུ་བའི་མཐར་ཕྱིན་སློབ་མ། | རྩོམ་འདི་ནི་༢༠༠༦ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཕ་ཡུལ་རྩེ་ཁོག་རྫོང་ན་སློབ་གསོའི་བྱ་བ་སྣ་ཚོགས་སྒྲུབ་བཞིན་ཡོད།
38



གངས་ལྗོངས་ཤེས་རིག་ནོར་བུའི་སློབ་གླིང་།
ཨ་མདོ་ཀླུ་ཚང་ས་ཁུལ་གྱི་འབྲོག་པའི་གཉེན་སྒྲིག་སྲོལ་སྐོར་
རགས་ཙམ་གླེང་བ།
ཀླུ་ཚང་གུ་རུ་རྒྱལ།
《མང་རྫོང)
རུས་རྒྱུད་ལྡོང་ལས་མཆེད་པའི་མེས་པོ་བདུད་ལྷ་བྱམས་ཀྱི་ཡང་མེས་རྣམས་ཀྱིས་ཀླུའི་ཕོ་
བྲང་ངམ་ཀླུ་ཚང་ཆུ་མགོ་ཞེས་པར་ཡུན་རིང་དུ་གནས་བཅས་པས་ཀླུ་ཚང་ཞེས་པའི་མིང་གི་འབོད་པ་
གྲགས་ཤིང་། ད་ལྟ་མཚོ་སྔོན་ཞིང་ཆེན་གྱི་ཁོངས་སུ་འདུས་པའི་ཁྲི་ལྷོ་རྫོང་དང་། རྩེ་ཁོག་རྫོང་གི་
མངའ་འོག་ཏུ་བཀྲམ་ནས་ཡོད། ཀླུ་ཚང་ཞེས་པའི་རུ་སྡེ་ཆེན་པོ་འདི་རུ་དུས་ཡུན་རིང་བའི་ལོ་རྒྱུས་
ཀྱི་འཕེལ་རིམ་ཁྲོད་དུ་བོད་རང་གི་ཐུག་མོང་མ་ཡིན་པའི་ཡུལ་སྲོལ་གོམས་གཤིས་དུ་མ་ཞིག་རྒྱུན་
སྤེལ་བྱས་ཡོད་པས། དེ་རིང་ཕྲན་གྱིས་སྐབས་སུ་བབས་པའི་ཀླུ་ཚང་ས་ཁུལ་གྱི་འབྲོག་པའི་གཉེན་
སྒྲིག་སྲོལ་སྐོར་རགས་ཙམ་གླེང་བར་བྱ །
འདིར་གཉེན་སྒྲིག་སྲོལ་ལ་ཡང་ཕ་མས་བསྒྲིགས་པའི་སྲོལ་དང་རང་དབང་རང་འཐད་ཀྱིས་
སྒྲིག་པའི་སྲོལ་གཉིས་ཡོད།
དང་བོ། ཕ་མས་བསྒྲིགས་པའི་སྲོལ། ཕ་མ་གཉིས་ཀྱིས་རང་གི་བུ་ལོ་བཅོ་བརྒྱད་དང་བཅུ་
དགུ་ལ་བུད་རྗེས་ཕན་ཚུན་ལ་གྲོས་བསྡུར་བྱས་ཏེ་མི་རྒྱུད་བཟང་བའི་ཁྱིམ་ཚང་ག་གེ་མོ་ཞིག་གི་
བུ་མོ་ལ་མོ་རྩིས་ལུང་བསྟན་ཆུད་ཚེ་ཉེ་མི་ཁ་བདེ་ལྕེ་བདེ་ཞིག་ལོ་གསར་ལ་ཉེ་དུས་གཉེན་སློང་དུ་
མངགས། དང་བོར་འགྲོ་དུས་ལེགས་སྐྱེས་སུ་ཆང་དམ་བུ་གཅིག་དང་ཁ་བཏགས་ཤིག་འཁྱེར་
དགོས། ཐེངས་འདིར་གཉེན་ཡ་ཚང་འཐད་པ་མ་བྱུང་ཚེ་ལེགས་སྐྱེས་ཚང་མ་
ས་ཚང་མ་ཕྱིར་འཁྱེར་དུ་
འཇུག །ཐེངས་གཉིས་པར་གཉེན་སློང་བར་བ་གཞན་ཞིག་གིས་སྔོན་ལྟར་ལེགས་སྐྱེས་ཤིག་བཟུང་
༣39



དཔྱད་རྩོམ་གཅེས་བཏུས།
ནས་གཉེན་སློང་དུ་འགྲོ། གལ་ཏེ་གཉེན་ཡ་ཚང་འཐད་པ་བྱུང་ཚེ་བར་བས་ཁྱེར་འོང་བའི་ཆང་ཁར་
མཆོད་ཁ་ཞིག་འཕངས་ཏེ་ཉེ་མགྲོན་རྣམས་ལ་བཞེས་སུ་འཇུག་ཅིང་ཁ་བཏགས་དེ་བུ་མོའི་རལ་བར་
འདོགས། རྗེས་སུ་ཨ་མའི་ནུ་རིན་དང་བག་སྟོན་གྱི་ཉིན་མོ་སོགས་ལ་གཏེན་ཁེལ་བྱེད།
གཉིས་པ། རང་དབང་རང་འཐད། དེ་ནི་བུ་བུ་མོ་རང་རང་ལ་འཐད་པ་བྱུང་བ་ཡིན། ཟླ་བ་
ཡར་ངོ་ཡིན་པའི་མཚན་མོ་ཞིག་ལ་སྐྱ་མི་བཅུ་ཡས་མས་ཤིག་བག་མ་བརྐུ་བར་འགྲོ་དགོས། གཉེན་
ཡ་ཚང་གི་རུ་འདབས་ལ་ཐོན་རྗེས་མི་འགས་རྟ་ཁ་བཟུང་ནས་མེ་སྒོང་བརྒྱབ་ཏེ་བག་མའི་ཚར་ལཱ་
ནང་མེ་དྲོན་ལ་ལྡེས་ནས་སྒུག་མི་རེ་གཉིས་ཤིག་ཁྱི་ཁ་ལེན་དུ་ཕྱོགས་གཅིག་ལ་སོང་རྗེས་མག་པས་
རོགས་པ་གཅིག་ཁྲིད་ནས་བག་མ་ལེན་དུ་ཁ་རོག་གེར་ཁྱིམ་ལ་འགྲོ། བག་མ་ཁྲིད་ཡོང་རྗེས་བག་
ལྭ་བསྐོན་ཏེ་བུ་མོའི་གོས་ལྭ་རྙིང་བ་རྣམས་ཡག་པོ་ཞིག་ལྟེབ་ནས་སྟེང་ལ་ཁ་བཏགས་དཀར་བོ་ཞིག་
བཏེགས་ཏེ་ཕྱིར་ཁོ་ཚང་གི་སྦྲའི་སྒོ་ཆེན་སྣེ་ལ་འཇོག །ཕྱི་ཉིན་ཉི་མ་མ་ཤར་གོང་བུ་མོ་སློང་མཁན་
རེ་གཉིས་ཀྱིས་ཆང་འཕང་ཁ་བཏགས་སོགས་ཁྱེར་ནས་གཉེན་ཡ་ཚང་ལ་ཐོན་དགོས། སློང་མཁན་
རྣམས་ཀྱིས་སྐད་དམའ་མོ་དང་ཚིག་འཇམ་པོའི་སྒོ་ནས་བུ་མོ་གནས་ཡུལ་སྙེག་ཚུལ་དང་སྟེར་དགོས་
ཚུལ་ཞུ།
བུ་མོའི་སྒྲ་སྟོན་དང་མག་འབོད།
བུ་མོ་རྣམས་རང་ལོ་བཅུ་གསུམ་སྟེང་སྐྲ་ཕབ་དགོས་ལ། ཕལ་ཆེར་སྐྲ་སྟོན་གྱི་སྐབས་སུ་མག་པ་
ཁྱིམ་དུ་བསུ། མག་པ་བོས་ཚེ་སྐྱེལ་མི་བཅུ་ཡས་མས་ལས་ཧ་ཅང་མང་པོ་མི་ཡོང་། སྐྱེལ་ལུགས་བག་
མ་དང་ཧ་ལམ་གཅིག་མཚུངས་ཡིན་པས་གཤམ་དུ་གླེང་ཆོག མག་པ་གདན་ལ་ཙོག་རྗེས་མོ་ཁྱིམ་གྱི་
མ་རྒྱུད་དུ་བལ་གདན་དཀར་བོ་ཞིག་བཏང་སྟེ་བུད་མེད་གཉིས་ཀྱིས་བསྐྱོར་ཡོང་སྟེ་ཚོའུ ལུ་བའི་ཕུ་སྣེ་
གཉིས་ཀྱིས་ངོ་བཀབ་པ)བྱས་ནས་འདུག སྐབས་འདིར་འཇིག་རྟེན་མཐུན་འཇུག་གིས་མ་གོས་པའི་བུ་མོ་
གཉིས་ཀྱིས་སྐྲ་ཐོད་བཅིངས་བྱས་པ་མར་ཕབ་ནས་སྐུ་གསར་དུ་བསླས་ནས་ཚག་ཁ་སྔོན་དུ་བསྐོར། ཁ་
བཏགས་དཀར་བོ་ཞིག་རལ་བའི་ནང་དུ་བཏགས་ནས་མིང་སྲིང་དང་ཤ་ཉེ་རྣམས་ཀྱིས་བུ་མོའི་སྒྲ་སློང་།
བུད་མེད་བུ་ཕྱུགས་འཛོམས་པ་ཞིག་གིས་ཕྲག་པ་གཡས་གཡོན་གཉིས་ལ་བདག་གཞི་འགྲོན་རྣམས་ཀྱིས་
440



གངས་ལྗོངས་ཤེས་རིག་ནོར་བུའི་སློབ་གླིང་།
ཁ་བཏགས་རེ་འཕངས་ནས་སྦྲས་སྒོ་ཕྱི་ནང་བར་གསུམ་ནས་མཆོད་ཁ་འཕེན། དེ་བཞིན་དུ་རྒན་པོ་དབང་
ཐང་དར་བ་ཞིག་གིས་ཀྱང་ཆང་ཁར་མཆོད་ཁ་འཕེན་ཞོར་དུ་ལྷ་དང་སྲུང་མ་བོས་ནས་གཞོན་ནུ་ཕོ་མོ་འདི་
གཉིས་ཀྱི་ལས་དང་བྱ་བ་ཐམས་ཅད་བཀྲ་ཤིས་དོན་འགྲུབ་པའི་སྐྱབས་འཇུག་ཞུ། དེ་ནས་གཞི་མགྲོན་
གཉིས་ཀྱིས་ཆང་འཐུང་བ་དང་གླུ་ལེན་གར་རྩེད་བྱེད་པ་མ་ཟད་ད་དུང་མག་པས་ཆུ་ལེན་ནམ་ཆུ་དར་རྩོད་
དགོས། གལ་ཏེ་ཨ་ཞང་ཚང་གིས་ཆུ་དར་མ་བྱིན་ན་དེར་ཡོད་ཀྱི་མ་སྲི་ཚོ་རྒྱུགས་ནས་མགྲོན་རྣམས་དྲུད་
དེ་སྦྲ་སྒོར་ཕྱིར་ཕུད་ཀྱང་ཆོག ཡང་བསྐྱར་རྒན་པོ་བཤད་ལ་མཁས་པ་ཞིག་གིས་ཨ་ཞང་དང་མག་པའི་སྐ་
རགས་ལ་བསྟོད་པ་བྱས་ནས་བཀྲ་ཤིས་ཁ་གཡང་འབོད་པ་དང་ཆབས་ཅིག་རྟ་དང་གོས་ཕྲུག་སོགས་མག་
སྐལ་དུ་ཕུལ་ཏེ་མགྲོན་རྣམས་ལམ་ལ་སྐྱེལ།
བག་མ་སྐྱེལ་ལུགས།
ཕྱི་ཉིན་བག་མ་སྐྱེལ་སྐབས་བག་མས་ཉིན་བཅོ་ལྔ་ཙམ་ལ་ཁ་བཀག་ཡོད། བག་ལ་གྱོན་པ་དང་
བག་རྒྱན་སྣ་ཚོགས་འདོགས་དགོས། བག་མའི་རྒྱབ་དར་ཞེས་པའི་ཁ་དོག་མི་གཅིག་པའི་གོས་ལྔ་རྒྱབ་
ཏུ་དཔྱངས་ཡོད་ལ། བུད་མེད་གཉིས་ཀྱིས་གཡས་གཡོན་ནས་བསྐྱོར་ཏེ་བག་རྟ་དཀར་བོར་བསྐྱོན་རྗེས།
སྐྱེལ་མཁན་ཚང་མ་དང་མཉམ་དུ་བུ་མོས་བག་ངུ་བྱེད་ཞོར། བསང་ཁྲི་དང་སྦྲ་ཁྱིམ་ལ་སྐོར་བ་གསུམ་
རྒྱག་སྐབས་སྦྲ་སྒོ་མར་ཕབ་ནས་རང་གི་ཨ་མ་དང་ཉེ་མི་གང་རུང་ཞིག་གིས་བུ་མོའི་མིང་ནས་བཟུང་ཏེ་
སྐྱིད་རང་གིས་ཁྱེར། གཡང་ཨ་མར་བྱིན། ཞེས་ལན་གསུམ་ལ་འབོད་སྐབས་སྐྱེལ་མཁན་ཚང་མས་ཨོ་
ཡ་ཞེས་ཡ་ལན་སྟེར། དེ་ནས་བུ་མོར་ཕ་ཁྱིམ་ནས་རྫོངས་སྐལ་དུ་བྱིན་པ་རྣམས་རྟ་ལ་བཀལ་ཏེ་ཞང་བོ་
ཞིག་གིས་རྟ་ཁ་ཁྲིད་འགྲོ། ལམ་བར་དུ་ལ་ལས་གླུ་ལེན་པ་དང་ལ་ལས་རྟ་རྒྱུག་འགྲན་པ་སོགས་སྤྲོ་སྐྱིད་
ཀྱི་སྣང་བ་ཞིག་གིས་རྒྱས་ནས་འགྲོ། སྐབས་འདིར་མག་པ་ཚང་གི་སྐྱ་མི་འགའ་ཨ་ཞང་ཚང་གི་སྔོན་བསུ་
རུ་ལམ་སྐེད་ལ་ཡོང་ནས་སྒུག་ཡོད། གཞི་མགྲོན་གཉིས་ཀྱིས་ཕན་ཚུན་ལ་བཀྲ་ཤིས་ཁ་གཡང་འབོད་པ་
དང་ཆང་ལ་མཆོད་ཁ་འཕེན་ཞོར་ཨ་ཞང་ཚང་ལ་སྐོར་བ་གསུམ་བརྒྱབ་ཏེ་མགྲོན་པོའི་སྔོན་ལ་ལོག བག་
མ་གཉེན་ཡ་ཚང་གི་གཡས་ཕྱོགས་དང་རྒྱབ་ཕྱོགས་ནས་མི་འབུད། གཡོན་ཕྱོགས་དང་སྒོའི་ཕྱོགས་
ནས་སྐྱ་མི་གཉིས་ཀྱིས་གོས་དཀར་བོ་རིང་བ་ཞིག་གི་འབབ་རྟགས་འཐེན་ཏེ་རྟ་ར་ར་ཞིག་འཛིན། རྟ་སྐྱ་མི་
5441.



དཔྱད་རྩོམ་གཅེས་བཏུས།
གང་རུང་ཞིག་གིས་བླངས་ཆོག་ལ། འབབ་རྟགས་ནི་བག་མའི་མིང་བོ་དང་ཤ་ཉེ་རང་ཞིག་གིས་ལེན་སྲོལ་
མེད། སྐབས་འདིར་བག་སྐྱེལ་ཉེ་སར་ཐོན་པ་ན་བུ་མོ་སྐད་གཉིས་ཀྱིས་མགྱོགས་ཀ་ཞེས་པའི་གླུ་ཞིག་
ལེན་དགོས། བག་མ་དང་ལོ་མཐུན་པའི་བུ་མོ་ཞིག་གིས་བག་མའི་རྟ་ཁ་ལེན། བག་མ་རྟ་གོང་ནས་མར་
འབབ་སའི་ས་ལ་འབབ་གདན་ཞེས་བལ་གདན་དཀར་བོ་ཞིག་བཏིང་རྗེས་འབབས། བག་རྟའི་སྲབ་མདའ་
ནི་སྦྲའི་སྒོ་ཆེན་གྱི་ཕུར་བ་ལ་འདོགས་པའམ་འདོགས་ཁུག་བྱེད་དགོས། ཁྱིམ་དུ་སྔགས་པ་ནུས་མཐུ་ལྡན་
པ་ཞིག་གིས་གཡང་འབོད་བྱེད་པ་དང་མཉམ་དུ་ཡང་བསྐྱར་བུད་མེད་གཉིས་ཀྱིས་བག་མའི་གཡས་གཡོན་
ནས་བསྐྱོར་ཏེ་དལ་མོར་ཁྱིམ་དུ་འགྲོ། བག་མ་སྦྲའི་སྒོ་ངོགས་ནས་ཡར་འཛུལ་སྐབས་བུ་མོ་ཞིག་གིས་
བག་མའི་ཞྭ་ཁ་ནས་བཟུང་སྟེ་ཅུང་ཟད་ཅིག་ནང་ལ་ཐེན་རྗེས་བག་མའི་མིང་བོས་ཞྭ་ནས་ཡར་ཅིག་འཐེན་
དགོས། བག་མ་གདན་ལ་འཁོད་དེ་མགྲོན་པོ་རྣམས་ལ་ཇ་དྲངས་མཐར། ཨ་ཞིང་རྣམས་ཕྱིར་སྒོ་ལ་འབུད།
བག་མ་དང་བག་རོགས་གཉིས་བག་རའི་ནང་དུ་འགྲོ། ཕྱིར་ཨ་ཞིང་ཚང་ཁྱིམ་དུ་ལོག་ནས་ཇ་དང་ཆང་ཁ་
མཆོད་ཁ་འཕེན། སྔར་ཉིན་ཆུ་དར་རྩོད་པ་བཞིན་ཞང་གཉེན་གྱིས་བག་མའི་བུ་རས་རྩོད་དགོས་ལ། བུ་
རས་བླངས་རྗེས་དེར་ཡོད་མ་སྲི་རྣམས་ཀྱིས་བགོ་སྲོལ་ཡོད། དེ་ལྟར་སྟོན་མོ་མཇུག་རྫོགས་ལ་ཉེ་དུས་
ཡུལ་འདིའི་ལུགས་སྲོལ་ལྟར། བུ་མོའི་ཨ་མ་ལ་མཛོ་མོ་གཅིག་ཕ་ལ་རྒྱབ་བརྗེ་གོས་ཕྲུག་མིང་བོ་མིང་རྟ།
ཞང་བོ་ཞིང་རྟ་བར་བ་ལ་གཡག་གཅིག་བཅས་སྟེར། དེ་ནས་བག་མ་ཕྱིར་ཁྱིམ་དུ་ཡོང་ནས་སྙིད་མོས་རལ་
བ་བསླས་རྗེས་མགྲོན་པོ་རྣམས་ཀྱིས་རྟ་ཞོན་ཏེ་གོང་ཆང་ལེན་པ་དང་གླུ་སྙན་མོས་བདེ་མོ་བཞག་མཐར་
བག་མ་དང་བཅས་ཕྱིར་ཡུལ་དུ་ལོག དེ་རྗེས་སྟོན་འཛིན་པ་རྣམས་ལ་ཇ་ཆང་གང་འདོད་དུ་དྲངས་མཐར་
དངོས་སུ་སྟོན་མོ་བཀྲ་ཤིས་བདེ་ལེགས་ངང་མཇུག་རྫོགས་པ་ཡིན།
རྩོམ་པ་བོ། ༼ ཀླུ་ཚང་གུ་རུ་རྒྱལ།
སྐབས་ལྔ་བའི་མཐར་ཕྱིན་སློབ་མ། །རྩོམ་འདི་ནི་༢༠༠༣ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་ཧྥ་རེན་སི་ན་སློབ་གཉེར་བྱེད་བཞིན་ཡོད།
442



གངས་ལྗོངས་ཤེས་རིག་ནོར་བུའི་སློབ་གླིང་།
ཨ་མདོའི་འབྲོག་ཁུལ་གྱི་གནའ་རབས་དང་དེང་རབས་ལ་གཞས་
གཉིས་ཀྱི་གཤིབ་བསྡུར།
མགར་དཔལ་མགོན་སྐྱབས།
(མཚོ་ལྷོ )
ནང་དོན་གནད་བསྡུས། དཔྱད་རྩོམ་འདིའི་ནང་དུ་ཨ་མདོའི་འབྲོག་ཁུལ་གྱི་ལ་གཞས་ལ་དཔྱད་པ་བྱས་ཡོད་ཅིང་།
དེ་ཡང་གནའ་རབས་དང་དེང་རབས་གཉིས་སུ་དབྱེ་སྟེ་དེའི་བྱུང་འཕེལ་དང་། གོ་དོན། དེ་གཉིས་མི་འདྲ་བའི་བསྡུར་དཔྱད་ཁྱད་
པར་འགའི་སྒོ་ནས་བྱས་ཡོད།
བརྡ་ཆད་གཙོ་བོ། ལ་གཞས། བྱུང་འཕེལ། དེང་རབས། གནའ་རབས། བསྡུར་དཔྱད།
དང་བོ། གླེང་གཞི།
དེ་ཡང་བོད་རྒྱལ་ཐོག་མ་གཉའ་ཁྲི་བཙན་པོས་བོད་ཆེན་པོའི་སྲིད་དབང་གི་རྨང་བཏིངས་པ་
ནས་བཟུང་རིམ་བཞིན་གནམ་གྱི་ཁྲི་བདུན་དང་། སྟོད་ཀྱི་སྟེང་གཉིས། བར་གྱི་ལེགས་དྲུག ས་ཡི་
ལྡེ་བརྒྱད། སྐྱིད་པའི་གདུང་རབས་ཕྱེད་དང་བཅུ་གསུམ་དང་། ཤིན་ཏུ་སྐྱིད་པའི་གདུང་རབས་ལྔ་ལ་
སོགས་པའི་རྒྱལ་རབས་ས་འཛིན་ཕྲེང་བ་ཚར་དུ་དངར་བས་གངས་ལྗོངས་ཁ་བའི་ཞིང་འདི་སྟོབས་
དང་དྲེགས་པས་བཟུང་མྱོང་ལ། ལྷག་པར་དུ་ཆོས་རྒྱལ་སྲོང་བཙན་སྒམ་པོའི་འཕྲུལ་བློན་སློབ་དཔོན་
ཐོན་མིས་བོད་ཡུལ་མུན་པའི་གླིང་དུ་ཤེས་རིག་གི་སྒྲོན་མེ་བཏེགས་ཏེ་ཆོས་སྲིད་གཉིས་ཀྱི་དབུ་
འཕང་བསྟོད་པ་དང་། རྒྱལ་བོ་ཁྲི་སྲོང་ལྡེ་བཙན་གྱི་སྐུ་རིང་ལ་སུམ་གཉིས་ས་ཡི་དཀྱིལ་འཁོར་བཟུང་
343



དཔྱད་རྩོམ་གཅེས་བཏུས།
མཐའ་བཞིའི་རྒྱལ་ཕྲན་དབང་དུ་བསྡུས་པར་གྲགས་པ་དང་། འཇམ་མགོན་ས་སྐྱ་པཎྜི་ཏས་རིག་
གནས་ཆེ་ཆུང་གཉིས་ཀྱི་རྣམ་བཞག་གཏན་ལ་ཕབ་པ་སོགས་བྱས་ནས་སྔོན་བྱོན་ཆོས་རྒྱལ་དང་ལོ་
པཎ་བཀའ་དྲིན་ཅན་དག་གིས་བོད་ཁ་བ་ཅན་གྱི་སྲིད་འབྱོར་རིག་གསུམ་དབྱར་མཚོ་བཞིན་རྒྱས་
པར་གནང་བ་མ་ཟད། དུས་རབས་ཀྱི་དབང་གིས་བོད་ཀྱི་རིག་གནས་ལའང་དེང་རབས་རིག་གནས་
དང་གནའ་རབས་རིག་གནས་ཞེས་དབྱེ་སྟངས་ཆེན་པོ་གཉིས་བྱུང་བ་དང་། དེ་གཉིས་ལའང་མི་
འདྲ་བའི་འཕེལ་རིམ་དང་བྱེ་བྲག་མི་འདྲ་བ་མཐའ་མེད་པ་ཞིག་བྱུང་སྟེ་བོད་ཆེན་པོའི་རིག་གཞུང་འདི་
ཕྱོགས་ཡོངས་ནས་འཐུས་སྒོ་ཇེ་ཚང་དང་ཕུན་སུམ་ཇེ་ཚོགས་སུ་སོང་ནས་གནའ་བོའི་རིག་གཞུང་
གི་བཅུད་མ་ཉམས་ཤིང་། ད་ལྟའི་རིག་གཞུང་གི་གཡང་མ་བྲི་བར་གནའ་དེང་ཟུང་འབྲེལ་སྒོས་འཛམ་
གླིང་གི་ཁ་ཕྱོགས་དང་མཐུན་པར་འཕེལ་རྒྱས་སུ་འགྲོ་བཞིན་པ་འདི་རེད། དེ་བས་བློ་དམན་ཁོ་བོར་
རིག་གཞུང་རྒྱ་མཚོ་ལྟ་བུ་ལ་འཇུག་པའི་བློ་གྲོས་ཀྱི་མཐུ་མེད་ཀྱང་མེ་ཏོག་ཆུང་ཡང་ལྷ་རྫས་ཀྱི་དཔེ་
ལྟར་ཁོ་བོས་སྐབས་འདིར་དཔྱད་པར་འདོད་པའི་གནས་ནི་གནའ་ནས་ད་ལྟའི་བར་བོད་དམངས་ཁྲོད་
དུ་དར་ཁྱབ་ཆེ་བའི་ལ་གཞས་ཀྱི་སྐོར་ཡིན་ལ། དེ་ལས་ཀྱང་མདོ་སྨད་ཨ་མདོའི་ས་ཁུལ་དུ་དར་ཁྱབ་
ཆེ་བའི་གནའ་རབས་ཀྱི་ལ་གཞས་དང་དེང་རབས་ཀྱི་ལ་གཞས་གཉིས་གཤིབ་བསྡུར་བྱེད་ཁུལ་ཙམ་
འདོད་པ་ཡིན་པས། བློ་མིག་གི་སྒོ་མོ་ཡངས་པོར་ཕྱེས་པའི་ཀློག་པ་བོ་རྣམས་ཀྱིས་དག་སེལ་གནང་
རྒྱུ་སྙིང་ཁོང་རུས་པའི་གཏིང་ནས་རེ་འདུན་ཞུ་བ་དང་ཆབས་ཅིག་གཤམ་དུ་དཔྱད་རྩོམ་འདི་ལ་སྤྲོ་
བས་འཇུག་གོ། །
གཉིས་པ། ལ་གཞས་ཀྱི་བྱུང་བ་མདོར་བསྡུས།
བོད་ཀྱི་དམངས་གླུའི་བྱེ་བྲག་ཏུ་གྱུར་བའི་ལ་གཞས་ནི་དུས་ནམ་ཞིག་ལ་མི་སུ་ཞིག་གིས་སུ་
ལ་བླངས་པ་རེད་ཅེ་ན། དེ་ནི་མཁས་དབང་དགེ་འདུན་ཆོས་འཕེལ་ལགས་ཀྱིས་གསུངས་པ་ནང་
བཞིན་ལོ་ཉིས་སྟོང་ཅན་གྱི་རྒད་པོ་འདྲ་ཡོད་ན་ཤེས་མ་གཏོགས་སུས་ཀྱང་ཁ་ཚོད་ཆོད་དཀའ་བའི་
གནས་སུ་འཁུམས་མོད། བོད་ཀྱི་དེབ་ཐེར་དང་ལོ་རྒྱུས་རྣམས་ཀྱི་དགོངས་པ་གཞིར་བཅོལ་ན།
444



གངས་ལྗོངས་ཤེས་རིག་ནོར་བུའི་སློབ་གླིང་།
《ཆོས་འབྱུང་སྙིང་བོ་བདུད་རྩིའི་བཅུད་》ལས། “བོད་ཀྱི་རྒྱལ་བོ་ལ་སྔ་བ་གཉའ་ཁྲི་བཙན་པོ། དེའི་
སྐུ་རིང་ལ་སྒྲུང་རྒྱུད། གཏམ་རྒྱུད། ལྡེའུ། བྲོ་གར། གླུ་གཞས་སོགས་བྱུང་” ཞེས་དང་།《ཏུན་
ཧོང་ཡིག་ཚང་》དུ། བོད་ཀྱི་རྒྱལ་རབས་དགུ་བ་པུ་དེ་གུང་རྒྱལ་གྱི་རིང་ལ་བྱུང་བའི་མགུར་བཀོད་
ནས་གླུ་བྱུང་བའི་དུས་སྐབས་ནི་དེ་དག་ལས་ཀྱང་སྔ་བ་རིགས་པས་གྲུབ་འདུག་ཅེས་དང་། 《ལ་
དྭགས་རྒྱལ་རབས་》སུ། གླུ་དང་བྲོ་གཉིས་ནི་བོད་རྒྱལ་རབས་བཅུ་གཅིག་པ་དེ་ཤོ་ལེགས་ཀྱི་རིང་
ལ་བྱུང་ཞེས་དར་ཚུལ་ལ་དུས་སྐབས་དུས་སྐབས་མི་འདྲ་བ་ཆེན་པོ་གསུམ་ཙམ་དུ་བཞེད་ཡོད་ཀྱང་།
དེ་ནི་གླུ་སོགས་དར་ཁྱབ་ཆེ་བའི་དུས་སྐབས་ལ་ངོས་འཛིན་བྱེད་དགོས་པ་ལས་གླུ་འགོ་ཐོག་མར་
ཚུགས་པའི་དུས་ལ་ནི་གོ་མི་རུང་ལ། མིའི་ངག་གི་བརྡ་ཐབས་མཚོན་བྱེད་ཙམ་ཡོད་པ་ནས་བཟུང་
གཞས་བྱུང་ཞེས་གླེང་ནའང་འགལ་བ་ཆེར་མེད་པར་བསམས་ཏེ། སེམས་ཀྱི་འགྱུར་བ་དེ་ཉིད་
སྟོབས་རྒྱས་ནས་ངག་གི་གདངས་སུ་འཕོས་པས་ད་གཟོད་སྐད་ཆ་བྱུང་བ་ཡིན་ལ། དེའང་གྱེར་བ་
ལྟ་བུའི་གདངས་དབྱངས་ལས་གཞས་བྱུང་བ་ཡིན་ནོ། །དེས་ན་གདོད་མའི་མི་རྣམས་ཀྱིས་ཡུན་རིང་
གི་རང་བྱུང་ཁམས་ཀྱི་འཐབ་རྩོད་དང་ཤེས་རྟོགས་ཀྱི་ཉམས་མྱོང་བརྒྱུད་དེ་འཚོ་གནས་ཀྱི་འདུ་ཤེས་
རྙེད་ནས་དགྲ་ལ་མཉམ་སྡེབ་ཀྱིས་རྒོལ་བ་དང་། གཉེན་ལ་བརྩེ་གདུང་གིས་སྲུང་བ་ལ་སོགས་པའི་
ཐུན་མོང་གི་འདུ་ཤེས་གཅིག་གྱུར་བྱུང་ཞིང་། དེའི་དབང་གིས་སྐྱིད་སྡུག་མཉམ་གནས་ལྟ་བུ་བྱས་
པས། མི་མང་གི་ཚོགས་པ་བྱུང་བ་དང་བསྟུན་ནས་གདོད་མའི་སྤྱི་ཚོགས་གྲུབ་པ་ཡིན་ལ། དེ་ཡང་
ཕན་ཚུན་ལ་བརྩེ་གདུང་དང་མཛའ་འབྲེལ་ལ་སོགས་པ་ཤུགས་ཆེར་བྱུང་བ་དང་། ཡང་ན་ཕྱོགས་སུ་
གྱེས་པ་ལ་སོགས་པའི་འགྲན་སེམས་དང་འཁོན་སེམས་སོགས་སེམས་ཀྱི་བྱུང་བ་མི་འདྲ་སྣ་ཚོགས་
ཤིག་གིས་བློ་ཀུན་ནས་གཡོས་ཏེ་ནང་སེམས་ཀྱི་ཚོར་འདུ་དྲག་པོ་བསྐྲུན་ཞིང་ཕྱིའི་ལུས་ངག་གི་རྣམ་
པར་མཚོན་པའམ། བརྗོད་འདོད་ཀྱི་ཀུན་སློང་དེ་ཉིད་སྒྲ་རུ་འཕོས་ནས་མཐར་དབྱངས་སུ་གྱེར་བ་
དང་། དེས་ཀྱང་མཚོན་པར་མ་ནུས་པས་ལག་བརྡ་སོགས་བྱས་པ་ལས་མིའི་རིགས་ཀྱི་སྐད་ཆ་
བྱུང་། དེ་ནས་སྤྱི་ཚོགས་ཀྱི་འཕེལ་རིམ་དང་བསྟུན་ནས་མི་དང་མིའི་བར་ལ་དུང་བ་དང་དགའ་བ།
བྱམས་པ་དང་བརྩེ་བ་སོགས་ནང་སེམས་ཀྱི་བརྩེ་དུང་དམར་རྗེན་དུ་མཚོན་པའི་སྐད་ཆ་དབྱངས་སུ་
41



དཔྱད་རྩོམ་གཅེས་བཏུས།
འགུག་སྲོལ་བྱུང་བས་ཅུང་ཚད་མཐོ་བའི་སྐད་ཆའི་སྒྱུ་རྩལ་ཏེ་ལ་གཞས་ཀྱི་རིགས་མང་བོའང་རིམ་
བཞིན་བྱུང་བར་མངོན་པར་མ་ཟད། གཞོན་ནུ་ཕོ་མོ་རྣམས་ཀྱི་ཁྲོད་ནས་སྐད་སྙན་མོ་ཡོད་པ་རྣམས་
ཀྱིས་སྨྲེང་གླུ་དང་སྡུག་གླུ། དྲན་གླུ་སོགས་སྐད་གསེང་མཐོན་པོས་བླངས་ནས་རང་རང་གི་སེམས་
ཀྱི་སྡུག་བསྔལ་དང་མྱ་ངན། སུན་སྣང་སོགས་སེམས་ཀྱི་སྐྱོ་བ་ཡོད་ཚད་སངས་སུ་འཇུག་པ་དང་།
ཡང་ན་ཆེད་དུ་བསྡུས་ཏེ་འདུ་འཛོམས་ཀྱི་རྣམ་པའི་རང་རང་གི་དགའ་སྡུག་དུང་བ་སོགས་ཕན་ཚུན་
ལ་ལྷུག་པོར་མཚོན་པའི་བོད་དམངས་ཁྲོད་རང་བཞིན་ཅན་གྱི་དུང་མཚོན་སྐད་ཆའི་སྒྱུ་རྩལ་ཞིག་ཏུ་
གྱུར་ནས་སྤྱི་ཚོགས་སུ་སྔ་ན་མེད་པའི་དར་རྒྱས་ཆེན་པོ་བྱུང་། དེ་ནས་རིམ་བཞིན་མི་རྣམས་ཀྱི་
རྣམ་དཔྱོད་ཀྱི་སྒོ་འཕར་ཆེས་ཆེར་ཕྱེས་ནས་རོགས་འགྲོགས་པའི་སྐོར། ཞེ་མཐུན་པའི་སྐོར། ཞེ་
སྨྲེང་བའི་སྐོར། བདེ་མོ་འཇོག་པའི་སྐོར་སོགས་རིགས་མང་བོ་བྱུང་ཡང་། སྐབས་དེར་བོད་རང་
ལ་ཡི་གེ་མེད་པས་ངལ་རྩོལ་མི་དམངས་ཀྱིས་ངག་ཐོག་ནས་གསར་གཏོད་བྱས་ཤིང་ངག་ཐོག་ནས་
བརྒྱུད་སྒྲོག་བྱེད་པ། སླར་ཡང་ངག་ཐོག་ཏུ་ཉར་ཚགས་བྱེད་པ་ལས་ཟིན་ཐོར་འགོད་མ་ཐུབ་པས་
ཡིད་དབང་ཅིག་ཅར་འཕྲོག་པའི་ངག་རྩོམ་མང་བོ་ཞིག་བོར་བརླག་ཏུ་སོང་ཡོད་པ་སྨོས་ཅི་དགོས།
དུས་རབས་བདུན་པའི་དུས་འགོར་སློབ་དཔོན་ཐོན་མིས་བོད་ཡིག་གསར་གཏོད་གནང་བ་ནས་
བཟུང་། རིམ་བཞིན་འཚོལ་སྡུད་དང་ཟིན་ཐོར་འགོད་པ་ལ་སོགས་པ་བྱས་ཏེ་ངག་ཐོག་རྩོམ་ཡིག་
སྤྱི་ལ་གསོན་ཤུགས་གསར་བ་ཞིག་གི་སྲོག་དབང་ཞུགས་པས་ལ་གཞས་ཀྱིས་ཀྱང་འཕེལ་རྒྱས་ཀྱི་
དགས་འཚམས་ཆེན་པོ་ཞིག་གི་ལམ་སྣེ་ཟིན་པ་རེད། དེ་བས་ལ་གཞས་ཀྱི་དཔེ་ཆ་མང་བོ་ཞིག་
ཀྱང་པར་བསྐྲུན་བྱེད་འགོ་བརྩམས་ཤིང་། ཉེ་ལམ་ལ་མ་
ཉེ་ལམ་ལ་མཚོན་ན།《ལ་གཞས་མཐུན་པ་དྲུག་སྐོར་》
དང་། 《བོད་ཀྱི་ལ་གཞས་གཞོན་ནུ་འགུགས་པའི་ལྕགས་ཀྱུ།》《ལ་ཤགས་ལབ་ཀྱི་བང་མཛོད།》《ལ་
གཞས་ཕྱོགས་བསྒྲིགས་》སོགས་ལ་གཞས་ཀྱི་དཔེ་དེབ་བགྲང་གིས་མི་ལངས་པ་སྤྱི་ཚོགས་ཁྲོད་དུ་
ས་ཁྱབ་རྡོ་ཁྱབ་དུ་སོང་ཡོད་པ་ཀུན་གྱིས་མཁྱེན་གསལ་ལྟར་ལགས་སོ། །
446



གངས་ལྗོངས་ཤེས་རིག་ནོར་བུའི་སློབ་གླིང་།
གསུམ་པ། གནའ་དེང་ལ་གཞས་ཀྱི་དབྱེ་མཚམས་དང་གོ་དོན་རོབ་བསྡུས།
༡ གནའ་དེང་ལ་གཞས་ཀྱི་དབྱེ་མཚམས། དུས་ཀྱི་བཞུར་རྒྱུན་དང་འགྲོག་ཡོང་བའི་ལ་
གཞས་ནི་གདོད་མའི་མི་རྣམས་ཀྱི་རིག་པའི་རྩལ་གྱིས་གསར་བསྐྲུན་བྱས་ཤིང་སྤྱི་ཚོགས་ཀྱི་ཁ་
ཕྱོགས་དང་འགྲོགས་ནས་འཕེལ་འགྱུར་བྱུང་བ་ཞིག་དང་། གདོད་མའི་མི་རྣམས་ཀྱི་བློ་གྲོས་ཀྱི་ཉིང་
བཅུད་ཅིག་ལ་ངོས་འཛིན་གནང་ཆོག་པར་མ་ཟད། ལོ་ངོ་སྟོང་ཕྲག་མང་བོའི་རིང་ལ་རང་བྱུང་ཁམས་
ལ་འཐབ་རྩོད་དང་སྤྱི་ཚོགས་འཚོ་བའི་ཉམས་མྱོང་ལས་ཚུར་སྣང་བྱས་པ་ཞིག་རེད། སྤྱི་ཚོགས་
འཚོ་བ་ནི་ལ་གཞས་སོགས་རྩོམ་རིག་ཡོད་ཚད་ཀྱི་འབྱུང་ཁུངས་ཡིན་པས་སྤྱི་ཚོགས་འཕེལ་རིམ་
དང་ལྷན་དུ་ནང་དོན་སྣ་ཚོགས་མཚོན་པའི་ལ་གཞས་ཀྱི་རིགས་མང་བོ་དར་བ་དང་། ལ་གཞས་ཀྱི་
སྤུས་ཚད་ཀྱང་ལྡབ་འགྱུར་གྱིས་ཇེ་མཐོ་དང་ཕུན་སུམ་ཇེ་ཚོགས་སུ་སོང་ཡོད་པའི་ཁར་ལོ་རབས་
བརྒྱད་ཅུ་ཡས་མས་སུ་དེང་རབས་ལ་གཞས་དགུ་ཚིག་ཅེས་པ་
ང་རབས་ལ་གཞས་དགུ་ཚིག་ཅེས་པ་ཞིག་གསར་དར་ཚུགས་པ་དེས་བོད་
གངས་ཅན་གླུ་གར་བང་མཛོད་ནང་དུ་བླ་ན་མེད་པའི་འཕེས་རྒྱས་ཀྱི་མཐོ་རླབས་གསར་བ་ཞིག་གི་
ལེགས་སྐྱེས་སུ་ཕུལ་བ་དང་། ཁ་ཅིག་གི་དེང་རབས་ལ་གཞས་དགུ་ཚིག་ནི་ལོ་རབས་དགུ་བཅུ་ནང་
གླུ་བ་མགོ་ལོག་ཟླ་བས་གསར་རྩོམ་བྱས་བ་ཞིག་རེད་ཟེར་བ་དང་། ཁོས་ཀྱང་ལོ་རབས་དགུ་བཅུའི་
དེང་རབས་དགུ་ཚིག་འདི། སྔ་བ་རྩོམ་མཁན་མགོ་ལོག་ཟླ་བ་ཡིན་སོགས་གླུ་ཚིག་གི་ནང་དུ་དེ་ལྟར་
བཤད་ཡོད་ཀྱང་། ལོ་རབས་དགུ་བཅུའི་མགོ་ལོག་ཟླ་བ་གཙོས་གླུ་བ་གླུ་མ་མང་བོ་ཞིག་གིས་བོད་
དམངས་ཁྲོད་དུ་དར་སྤེལ་བླ་ལྷག་བཏང་བ་ལས་དེ་ནི་མགོ་ལོག་ཟླ་བས་གསར་རྩོམ་གནང་བ་ཞིག་
གཏན་ནས་མ་ཡིན་ཏེ། ལོ་རབས་བརྒྱད་བཅུའི་ནང་དུའང་དེང་རབས་ལ་གཞས་དགུ་ཚིག་ཅེས་
མིང་བརྡ་སྦྱར་མེད་ནའང་དོན་ལ་དེ་ཡོད། དཔེར་ན། གངས་ཅན་བོད་ཀྱིམགོ་སྦྲ་གྲུ་བཞི་འདི།
ཐང་ནག་རྒོད་པོའི་གཤོག་རུ་བསྐྱངས་འདྲ་རེད། །ཁྱིམ་ཚང་འཛིན་མཁན་ཁྱིམ་བདག་བུ་མོ་འདི། །
བྱ་ཆེན་རྨ་བྱས་སྒྲོ་གུར་ཕུབ་འདྲ་རེད། །དོན་ཆེན་ཚིག་གི་ཁ་བརྡ་བཤད་དང་ན། །ལ་ལ་རིན་ཆེན་
མགུར་མ་བཞེངས་འདྲ་རེད། །ཡིད་འཕྲོག་ལྷ་མོ་འདྲ་བའི་བུ་མོ་ཁྱོད། །རང་སྡེ་ཕྱི་ནང་ན་ཟླའི་རྒྱན་
ཆ་རེད། །སྨན་ཁྱོད་ཡང་ཡང་འགྲོགས་པའི་སྨོན་ལམ་འདེབས། །ཞེས་སོགས་སྔ་ས་ནས་ཕོ་མོའི་
447



དཔྱད་རྩོམ་གཅེས་བཏུས།
བརྩེ་དུང་མཚོན་པའི་ཚིགས་བཅད་འདིའི་རིགས་མང་དུ་སྣང་བས་དེང་རབས་ལ་གཞས་དགུ་ཚིག་
ནི་ལོ་རབས་བརྒྱད་ཅུ་ནས་འགོ་ཚུགས་པ་བདེན་དཔང་གསལ་ཐག་ཆོད་པ་ཞིག་བྱེད་ཐུབ། དེས་ན་
གནའ་དེང་ལ་གཞས་ཀྱི་དབྱེ་མཚམས་ནི་ལོ་རབས་བརྒྱད་ཅུ་ཡས་མས་ཐོག་ལ་ངོས་འཛིན་བྱས་ན་
འཕེལ་རིམ་གྱི་དབྱེ་མཚམས་དང་མཐུན་པར་སྙམ་མོ། །
༢ ལ་གཞས་ཀྱི་གོ་དོན། ལ་གཞས་ནི་སྡེ་བའམ་ཁྱིམ་ཚང་ལས་རིང་དུ་གྱེས་བའི་རི་མགོ་དང་
ལ་ལུང་། ཡང་ན་ཕོ་མོ་འཚོགས་སའི་གནས་དེར་ངག་གི་རྩལ་ལ་དྲངས་ནས་ན་གཞོན་ཕོ་མོ་རྣམས་
ཀྱི་སེམས་ཀྱི་བརྩེ་དུང་ལྷུག་ལྷུག་ཏུ་བརྗོད་པར་ནུས་པའི་ཚིགས་བཅད་བརྩམས་ཆོས་ཐུང་ངུ་ཞིག་
ལ་བྱ་ཞིང་། དེ་ནི་གཞོན་ནུ་ཕོ་མོ་ཀུན་གྱི་སེམས་པའི་དུང་སྣང་མཚོན་པའི་གཞས་རིགས་ཤིག་ཡིན་
ལ། ཕོ་མོ་ཕན་ཚུན་ལ་ཞེ་འདང་གླེང་བའི་ངག་གི་སྒྱུ་རྩལ་རིགས་ཤིག་ཀྱང་ཡིན། དེས་ན་ལ་གཞས་
ནི་རང་གི་ཕ་མ་དང་མིང་སྲིང་། ཤ་རུས་ཉེ་འབྲེལ་འཛོམས་སར་ལེན་མི་རུང་བ་དང་། བརྗོད་བྱའི་
ནང་དོན་དང་རྗོད་བྱེད་ཚིག དབྱངས་ཀྱི་འགུག་ལུགས་སོགས་གང་གི་ཆ་ནས་ཀྱང་གླུ་གཞས་
གཞན་དང་མི་མཚུངས་པའི་ཁྱད་པར་ཤིན་ཏུ་ཆེ་བས་གླུ་གཞས་གཞན་ལས་ནང་དོན་ཡང་དམིགས་
བསལ་བ་ཞིག་ཡིན་པས་མང་ཚོགས་ཐུན་མོང་ནས་འདིའི་མིང་ལ་རི་གླུ་དང་རྫི་གླུ། ལ་གཞས་
སོགས་མིང་འདོགས་སྟངས་ཀྱང་མི་ཉུང་བ་ཞིག་བྱུང་། ཉེ་རབས་སུ་དར་ཁྱབ་ཆེ་བའི་ལ་གཞས་དགུ་
ཚིག་གི་གོ་དོན་ཡང་རྩ་བའི་ཆ་ནས་གོང་གསལ་ལྟར་ཡིན་མོད། ཚེག་ཁྱིམ་གྱི་རིང་ཐུང་མི་འདྲ་བ་ནི་
གནའ་རབས་ལ་གཞས་དང་དེང་རབས་ལ་གཞས་གཉིས་ཀྱི་མི་འདྲ་བའི་ཁྱད་པར་གཙོ་བོ་ཞིག་ཡིན་
པར་སྣང་ངོ་། །
བཞི་བ། དོན་གྱི་གོ་བ་འབྱིན་སྟངས་མི་འདྲ་བའི་བསྡུར་དཔྱད།
གནའ་རབས་དང་དེང་རབས་ལ་གཞས་གཉིས་ཀར་རྣམ་པ་མང་ཞིང་ནང་དོན་ཕུན་སུམ་
ཚོགས་པ་ཡིན་པ་མ་ཟད། དེའི་ནང་དུ་མི་རིགས་ཀྱི་བསམ་བློ་དང་གོམས་གཤིས། ད་དུང་སྤང་བླང་
གི་རྣམ་བཞག་དང་། དགའ་སྡུག་ཆགས་གསུམ་གྱི་ཆ་འདུས་ཡོད་པ་གཅིག་མཚུངས་སུ་ངེས་སོ། །
ཡིན་ནའང་གནའ་རབས་ལ་གཞས་ནི་ཤོ་ལོ་ཀ་སྔ་མ་སྔ་མ་དཔེ་ཡིན་པ་དང་ཕྱི་མ་ཕྱི་མ་དཔེ་ཅན་དུ་
448



གངས་ལྗོངས་ཤེས་རིག་ནོར་བུའི་སློབ་གླིང་།
བྱས་ནས་དོན་སྟོན་སྟངས་གཅིག་དང་། བརྗོད་པར་འདོད་པའི་སེམས་ཀྱི་དགའ་དུང་དེ་ཉིད་ཐད་ཀར་
མ་གླེང་བར་ནང་སེམས་ཀྱི་ཀུན་སློང་རྟོགས་ནུས་པའི་བརྡ་ཐབས་ཀྱི་རྩལ་ཁྱད་པར་བ་ཞིག་ལ་བརྟེན་
ནས་ཕྱི་རོལ་གྱི་བྱ་དངོས་འོས་འཚམས་ཤིག་ཚབ་མཚོན་བྱས་ཏེ། བརྗོད་པའི་དོན་སྟོན་སྟངས་
ཤིག་སྟེ་གཉིས་ཡོད་ཏེ། དཔེར་ན། ཁྱོའི་འདོད་པ་འདོ་རིགས་རྟ་རེད། །ངའི་འདོད་པ་བེ་སང་སྒ་
རེད། །འུ་གཉིས་ཀྱི་འདོད་པ་གཅིག་རེད། །སེམས་འདོད་ཐོག་གཅིག་ལ་བཞག་ན། །འུ་གཉིས་ཀྱི་
འདོད་པ་གཅིག་རེད། །ཚེ་གཅིག་གི་བློ་རྟ་ལོས་ཉན། །ངའི་འདོད་པ་བུ་མོ་ཁྱོད་རེད། །ཁྱོའི་འདོད་
པ་བུ་ཚ་ང་རེད། །སེམས་འདོད་ཐོག་གཅིག་ལ་བཞག་ན། །ཚེ་གཅིག་གི་བཟའ་ཚང་ལོས་ཉན། །
ཞེས་པ་ལྟ་བུ་ནི་སྔ་མའི་ཤོ་ལོ་ཀ་གཅིག་དཔེ་དང་ཕྱི་མའི་ཤོ་ལོ་ཀ་གཅིག་དཔེ་ཅན་དུ་བྱས་ཡོད་པ་
དང་། གཞས་ཚིག་འདིས་རང་དབང་རང་འཐད་ཀྱི་གཞོན་ནུ་ཕོ་མོ་གཉིས་ཀྱི་སེམས་ཀྱི་བརྩེ་དུང་
མཚོན་ཡོད་པ་དང་། གཞོན་ནུ་དེ་གཉིས་ཀ་མ་འོངས་པར་གཞིས་ཁྱིམ་གཅིག་ནས་འཚོ་བ་མཉམ་
རོལ་བྱེད་རྒྱུའི་ལྷད་མེད་ཀྱི་འདུན་པ་སྦ་གསང་མེད་པར་བརྗོད་ཡོད། དཔེ་དང་དཔེ་ཅན་ཞེས་པ་
ཞིག་མེད་པར་རང་གི་བརྗོད་འདོད་པའི་ནང་སེམས་ཀྱི་དུང་བ་དེ་ཉིད་ཚོར་འདུ་བརྗེ་སྤོར་གྱི་མཚོན་
ཐབས་སམ་ཡང་ན་ཁྱད་པར་གང་ཡང་རུང་བ་ཞིག་གིས་མ་
ས་མཚོན་པར་བྱེད་པ་ལ་བརྟེན་ཏེ་བརྗོད་བྱའི་
དོན་སྟོན་པའི་ལ་གཞས་ནི་དཔེར་ན་། ཕྱི་བསྐོར་ན་ལྷོ་རྒྱུད་འཛམ་བུ་གླིང་། །ནང་བསྐོར་ན་རེ་སྦྲང་
གསེར་མིག་རྫོང་། །འདིའི་གསེར་མིག་རྫོང་གི་རྫོང་ནང་ནས། །མིང་མི་གཅིག་བྱ་གསུམ་བྱང་ནས་
འཕུར། །བྱ་སྔ་མ་ངང་བ་སེར་ལོ་རེད། །ཆོས་ཡོད་ནོ་ཆོས་ར་འཚོགས་སྤྱད་རེད། །ཆོས་མེད་
ནོ་ཆོས་ར་སློབ་སྤྱད་རེད། །བྱ་ཡིན་རུང་གན་མོ་ཆོས་བསོད་ཅན། །བྱ་བར་མ་ཐང་དཀར་རྒོད་པོ་
རེད། །མཇུག་རྔ་སྒྲོ་མདའ་མོ་བསྟོད་སྒྲོ་རེད། །ཤྭ་ཡུ་མོ་ཤོད་ལ་ཕབ་སྤྱད་རེད། །ཤེའུ་ཡུ་ཆུང་ཁ་ཏ་
འཕུད་སྤྱད་རེད། །བྱ་ཡིན་རུང་གན་མོ་སྡིག་སྒྲུབ་ཅན། །བྱ་རྗེས་མ་བཞི་བའི་ཁུ་ལོ་རེད། །གསུང་
ཕར་གའི་སྒྲོག་ན་ཚུར་ཁའི་གོ། །འབྲི་ཐུལ་མའི་ནུ་རྩ་ལྷོད་སྤྱད་རེད། །ལུག་གཡང་དཀར་བལ་ཁ་
དྲོད་སྤྱད་རེད། །ས་ཐག་རིང་རོགས་ལོ་དྲན་སྤྱད་རེད། །བྱ་ཡིན་རུང་གན་མོ་གླེང་སློང་ཞིག །།ཅེས་
པ་ནི་སྔ་མ་དཔེ་དང་ཕྱི་མ་དཔེ་ཅན་ཞེས་སོ་སོར་འབྱེད་རྒྱུ་མེད་པ་དང་། ནང་སེམས་ཀྱི་དྲན་གདུང་
བརྗོད་པ་ལ་ཐད་ཀར་གླེང་བ་ལྟ་བུ་མ་ཡིན་པར་འདབས་ཆགས་ལ་སྦྱར་ཏེ་མཚོན་པར་བྱས་ཡོད་པར་
མ་ཟད། རང་གི་སྙིང་ཉེ་བའི་མི་དེ་དང་བྲལ་ནས་ཡུན་རིང་ཞིག་ལ་འཕྲད་མ་ཐུབ་པས་སེམས་ངལ་
449



དཔྱད་རྩོམ་གཅེས་བཏུས།
གྱིས་གདུང་ཡོད་པའི་ཁར་དཔྱིད་མགོ་ཚེས་ནས་ཕྱོགས་ཡོངས་ལ་མེ་ཏོག་གིས་ཁེངས་ཤིང་། བྱ་
ངང་བ་དང་བྱིའུ་འཇོལ་མོ། དཔྱིད་ཀྱི་ཁུ་བྱུག་སོགས་འདབ་ཆགས་སྟོང་གི་སྐད་སྙན་ཐོས་པས་ཡང་
བསྐྱར་སེམས་པ་ཧ་ཅང་སྡུག་བསྔལ་གྱིས་མནར་བ་དང་། ཁ་ཐག་རིང་བའི་སྙིང་གི་མཛའ་བོའམ་
མཛའ་མོ་དེ་ཡུན་རིང་རེ་སྒུག་ཁྲོད་ནས་སྔར་བཞིན་དྲན་གྱིན་ཡོད་པའི་སེམམས་ཀྱི་ཁམས་དེ་ཉིད་ཕྱི་
རོལ་གྱི་བྱ་དངོས་དང་འདྲེས་སུ་བཅུག་པ་འཚམས་ཤིང་འཕྲོད་ལ། སེམས་དོན་སྟོན་པར་བདམས་
པའི་བྱ་དངོས་དེས་ཀྱང་ནང་སེམས་ཀྱི་འགྱུར་བ་དེ་ཉིད་ཆད་ལྷག་མེད་པར་ཡོངས་སུ་མཚོན་ནུས་
པས་ཡིད་དབང་གསོ་བའི་གསོས་སུ་སྨིན་ཡོང་བ་ལྟ་བུ་རེད། དེང་རབས་ལ་གཞས་ཀྱང་ཕལ་ཆེ་
བ་སྔ་མ་སྔ་མ་དང་དཔེ་དང་ཕྱི་མ་ཕྱི་མ་དཔེ་ཅན་དུ་བྱས་ཡོད་པ་ཐུན་མོང་གི་ཆོས་སུ་སོང་ཡང་།
བརྗོད་བྱའི་དོན་སྟོན་སྟེང་གི་ཆ་ནས་མི་འདྲ་སྟེ། དེང་རབས་ལ་གཞས་ནི་རྒྱན་སྣ་ཚོགས་ཀྱིས་
མ་སྦུད་པར་ཁ་གསལ་བའམ་དོན་དེ་ཉིད་སྦ་གསང་མེད་པར་དྲང་བའི་ངག་གིས་སྟོན་པར་མ་ཟད།
ཕོ་མོའི་འཁྲིག་ཚིག་གི་གཏམ་གྱིས་སྦྱོར་བ་སྤེལ་བ་ཅུང་མང་བ་དང་། ཤིན་ཏུ་ཁ་སྐྱེངས་དགོས་པའི་
སྐད་ཆ་མང་བོ་དམར་རྗེན་དུ་བརྗོད་ནས་སེམས་ཀྱི་འདོད་གཏམ་བརྗོད་པར་གཞོལ་ཆེ་བ་ཞིག་ཡིན་
ལ། དཔེར་ན། སྟོད་ཕྱོགས་ཡུལ་གྱི་གྱི་ལིང་གྱོ་རྒྱ་ཁྱོས། །སྒ་ཆ་སྟོད་ས་སྒལ་བའི་ཐོག་རེད་ལ། །
སྒ་རྙེད་རྒྱག་ས་བྲུག་ཤ་ཐུར་རེད་ལ། །སྨད་ཕྱོགས་སྡེ་ཆེན་གྲོང་གི་བུ་མོ་ཁྱོས། །ཕོ་གསར་སྐྱོན་ས་
ཕོ་ཡི་ཐོག་རེད་ལ། །ངས་སྐྱིད་རྒྱག་ས་སྒྱུ་མའི་ཁུག་རེད་ལ། །ཞེས་ལ་སོགས་འཁྲིག་ཚིག་དམར་
རྗེན་དུ་བརྗོད་པ་ནི་དེང་རབས་ལ་གཞས་དགུ་ཚིག་གི་ཁྱད་ཆོས་གཙོ་བོ་ཞིག་ཏུ་སྣང་ངོ༌། །སྤྱིར་ན་
ལ་གཞས་ཀྱི་ནང་དུ་བོད་མི་རིགས་ཀྱི་བསམ་བློ་དང་ཀུན་སྤྱོད་སོགས་མཚོན་ཞིང་གླུ་ཚིག་གི་ནང་
དུ་བཀོད་པའི་ཐ་སྙད་ཀྱང་བོད་དམངས་ཁྲོད་དུ་རྒྱུན་བཀོལ་བྱེད་བཞིན་པ་ཏག་ཏག་ཡིན། དེས་ན་
གནའ་རབས་ལ་གཞས་ཀྱིས་བརྗོད་པ་འདོད་པའི་སྐད་ཆ་གང་རུང་དེ་ཐད་ཀར་མི་བཤད་པར་ཕྱི་
རོལ་ཡུལ་གྱི་དངོས་པོ་སྣ་ཚོགས་ལ་དཔེ་བླངས་ཏེ་བསྐོར་ནས་བཤད་པ་དང་། ཡང་འཁྲིག་སྤྱོད་
ཀྱི་གྲོང་ཚིག་དམར་རྗེན་མའི་རང་བཞིན་ལྡན་པ་ལ་འཛེམ་དོགས་ཆེས་ཆེ་བར་གཞིགས་ན་སྔོན་གྱི་
མི་རྣམས་ནི་བརྩི་བཀུར་ཆེ་ཞིང་ངོ་ཚར་ཆེ་བ། རྒྱུད་དུལ་ཞིང་ངག་ལ་བརྟག་པ། དད་པ་དང་དགེ་
སེམས་ཆེ་བ། ཁྲེལ་དང་ཕྱི་ཐག་རིང་བ་སོགས་ལྷད་མེད་དྭངས་གཙང་གི་བསམ་བློས་ཕྱུག་ཡོད་
པ་ར་སྤྲོད་བྱ་ཐུབ། དེང་རབས་ལ་གཞས་དགུ་ཚིགས་གིས་སྐད་ཆ་དམར་རྗེན་ནམ་འཁྲིག་སྤྱོད་
4 0



གངས་ལྗོངས་ཤེས་རིག་ནོར་བུའི་སློབ་གླིང་།
སོགས་ཕུ་ནུ་མིང་སྲིང་འཛོམས་སར་གླེང་མི་རུང་བ་མང་པོ་གླེང་ལ། ད་ལྟའི་མི་རྣམས་ཀྱིས་ཀྱང་
ངོ་ཚར་མི་སྣང་བར་ཉན་པར་སྤྲོ་བ་དང་དགའ་བསུ་ཆེན་པོ་བྱེད་པ་ལ་མཚོན་ན། སྤྱིར་ང་ཚོ་བོད་མི་
རིགས་གཞན་དང་བསྡུར་ན་ངོ་ཚ་ཡོད་པའི་མི་རིགས་ཤིག་ལ་བརྩི་བཞིན་ཡོད་མོད། དུས་རབས་ཀྱི་
འགྱུར་ལྡོག་དང་། སྤྱི་ཚོགས་ཀྱི་འཕེལ་ཕྱོགས། ཁོར་ཡུག་གི་ཤུགས་རྐྱེན། མི་རིགས་ཀྱི་འབྲེལ་
འདྲིས་སོགས་རྐྱེན་སྣ་ཚོགས་འཛོམས་པས་ང་ཚོའི་མི་རིགས་ཀྱང་ངོ་ཚ་བྲལ་བ། གོང་བཀུར་མེད་
པ། ཕྲག་དོག་ཆེ་བ། ལད་ཟློས་ལ་དགའ་བ། ཆགས་གཏམ་ལ་མོས་པ་སོགས་ཐ་ཤལ་བའི་འཆལ་
སྤྱོད་བརྩི་མཐོང་བྱེད་པ་ཞིག་ཏུ་གྱུར་བར་སྣང་བར་སྣང་བས་བོད་ཁ་བ་ཅན་ཁྲེལ་དང་ངོ་ཚའི་བདག་
པོ་ཞེས་པའི་སྙན་པ་དེའང་སྟོངས་པར་གྱུར་འདུག་གོ། །
ལྔ་བ། སྤྱི་ཚོགས་ཀྱི་རྒྱབ་ལྗོངས་མི་འདྲ་བའི་བསྡུར་དཔྱད།
བོད་ཀྱི་ཡུལ་འདི་ནི་ཡུལ་གྲུ་རྒྱ་ཆེ་ཞིང་རི་མཐོ་ལུང་ཟབ་ཡིན་པ། དཀན་གཟར་གྱི་བྲག་རིའི་
དཔངས་མཐོ་ཞིང་གཙང་ཆེན་ལ་རབ་མེད་པའི་སའི་ཆར་གནས་བཅས་ཤིང་སྔོན་དུས་སུ་མི་ཁྱིམ་
རྣམས་ཕྱོགས་གཅིག་ཏུ་འདུས་སྡོད་བྱས་མེད་པས་ཕྱོགས་མཚམས་ཀུན་ཏུ་ཁ་འཐོར་དུ་སོང་ཡོད་
པ་དང་། འབྲེལ་འདྲིས་ཉུང་བ། འགྲིམ་འགྲུལ་སྟབས་མི་བདེ་བ་བཅས་ཀྱིས་མི་ཁྱིམ་གང་རུང་ཞིག་
ནས་དོན་རྐྱེན་བྱུང་ཚེ་དེང་སྐབས་བཞིན་ཁ་པར་གཏོང་རྒྱུ་མེད་པས་རི་མགོ་མཐོན་པོར་བུད་ནས་དུ་
བ་བསླངས་ཏེ་སྡེ་མི་ཐམས་ཅད་ལ་འབོད་བརྡ་གཏོང་སྲོལ་ཡོད་པ་དང་། དུ་བའི་ཆེ་ཆུང་ལས་གནས་
ཚུལ་གྱི་ཆེ་ཆུང་རྟོགས་ཐུབ་པ་ཡིན་ལ། སྐབས་དེར་དགྲ་ཇག་དང་གཅན་གཟན་གྱི་འཇིགས་པའང་
ཧ་ཅང་བཙན་པས་ཕན་ཚུན་འགྲོ་འོང་དང་མཇལ་འཕྲད་གནང་རྒྱུ་ནི་ཤིན་ཏུ་དཀའ་བའི་སྤྱི་ཚོགས་
ཤིག་ཡིན། དེས་ན་སྤྱི་ཚོགས་དེ་འདྲ་ཞིག་ནས་རྩ་བ་ཚུགས་ཤིང་རྩེ་མོ་འབུས་ཡོང་བའི་ལ་གཞས་
ཀྱིས་ཀྱང་སྐབས་དེའི་སྤྱི་ཚོགས་ཀྱི་རྣམ་པ་དང་འཚོ་བ་མཚོན་ཞིང་། སྐབས་དེའི་སྤྱི་ཚོགས་ཀྱི་སྣང་
བརྙན་གསོན་པོ་བཞེངས་པ་དང་གསལ་བྱེད་བྱས་ཡོད་པས་ལོ་རྒྱུས་དང་ཞིབ་འཇུག་གི་རིན་ཐང་
ངེས་ཅན་ཞིག་ཡོད། དཔེར་ན། ས་ཁ་ཐག་རིང་བའི་རོགས་ལོ། སེམས་ཁོ་ཐག་ཆད་ནས་མ་འདུག །
ས་ཁ་ཐག་རིང་ན་རྟ་ཡོད། དགྲ་ཇག་པ་ངར་ན་བོའུ་ཡོད། ཅེས་པའི་གཞས་ཚིག་འདིས་སྔོན་གྱི་
451.



དཔྱད་རྩོམ་གཅེས་བཏུས།
སྤྱི་ཚོགས་ནང་སྲོག་ཉེན་ཆེ་བ། རྟ་དང་མེ་མདའ་སོགས་བཀོལ་ཁྱབ་ཆེ་བ། བདེ་འཇགས་མིན་པ།
ཁྲིམས་ལུགས་ཀྱིས་བཀག་སྡོམ་མེད་པ། ཕན་ཚུན་ལ་ཁྱོད་ཤི་ང་གསོན་གྱིས་རྒྱུ་ནོར་འཕྲོག་རེས་
བྱེད་པའི་དུས་སྐབས་སམ་སྤྱི་ཚོགས་ཤིག་ཡིན་པ་གསལ་མཚོན་གནང་ཡོད། དེ་མ་ཟད་གཞོན་ནུ་
ཕོ་མོ་ཀུན་ལ་འགྱུར་མེད་ཀྱི་བརྩེ་དུང་ཡོད་ཀྱང་གཉེན་སྒྲིག་ལ་རང་དབང་མེད་པ་སོགས་མཚོན་པའི་
ལ་གཞས་མང་བོ་ཞིག་ཀྱང་ཡོད་མོད་འདིར་ཡིག་ཚོགས་ལ་འཇིགས་ནས་མ་བྲིས་སོ། །དེང་སང་
འབྲོག་ཕྱོགས་ས་ཁུལ་དུ་མཚོན་ན། ཁྱིམ་ཚང་རྣམས་སྔར་བཞིན་ཁ་འཐོར་གྱི་རྣམ་པ་ཡིན་ཀྱང་།
འགྲིམ་འགྲུལ་སྟབས་བདེ་བ་དང་འབྲེལ་འདྲིས་མང་བ། བརྡ་འཕྲིན་གྱི་རིགས་བཀོལ་སྤྱོད་བྱེད་པ་
སོགས་སྤྱི་ཚོགས་ཀྱི་འཕེལ་ཚད་ངེས་ཅན་ཞིག་ལ་སླེབས་ཡོད་པས་ཡུལ་སྲོལ་དང་གོམས་གཤིས་
ཆ་ལུགས་དང་བསམ་བློ། དམིགས་ཡུལ་སོགས་ཡོད་ཚད་སྔར་ལས་འགྱུར་ལྡོག་རབ་དང་རིམ་པ་
ཞིག་བྱུང་ཡོད་སྟབས་ལ་གཞས་ཀྱི་བརྗོད་བྱ་དང་རྗོད་བྱེད། ལེན་ཕྱོགས་བཅས་ལའང་འགྱུར་བ་མི་
ཉུང་བ་ཞིག་བྱུང་། རྒྱུ་མཚན་ནི་བོད་ཀྱི་ས་གནས་སོ་སོར་མི་རིགས་གཞན་གྱིས་འཁྲབ་པའི་འཁྲིག་
སྤྱོད་བརྙན་སྡེར་དང་འདོད་གླུ་ཅུང་དར་བ་ནས་བཟུང་དེའི་ཤུགས་རྐྱེན་ཆེས་ཆེར་ཐེབས་ཏེ་མང་
ཚོགས་ཀྱི་བསམ་བློའི་ཁ་ཕྱོགས་ལ་འགྱུར་ལྡོག་ཚབས་ཆེན་བྱུང་ཞིང་ངོ་ཚ་དང་འཛེམ་བག་མེད་
པའི་སྒོ་ནས་སྐད་ཆ་དམར་རྗེན་མང་བོ་བརྗོད་བྱར་གྲུབ་པའི་ལ་གཞས་སྣ་ཚོགས་ཤིག་དམངས་ཁྲོད་
ཀྱི་གླུ་བ་གླུ་མ་མང་བོས་བློ་བཟོ་བྱས་ཏེ་བོད་ཁུལ་དུ་སྤེལ་བ་རེད། དཔེར་ན། འཁྱམས་པོས་རྟ་ཞིག་
ཉོས་པ་རྡོ་ཞིག་རེད། རྡོ་ཞིག་ཡིན་རུང་སྡོད་དང་སྐྱོན་མེད་ཀི། སྒོར་མོ་བརྒྱ་ཡིས་འགྲོ་གྲོན་བཏང་
དང་ནས། །ལག་བདེ་ཞིག་ལ་ལྟག་སྒོ་འཛུལ་དང་ནས། །ཆོན་ཐག་བཞི་ཡི་སུག་ཐུ་སྤྲད་དང་ན། །
རྒྱ་སྲང་བར་ནས་རྒྱུག་གི་བཞུགས་དང་ན། །རྒྱ་བོད་བར་ལ་བསྲེས་གི་འདུག་རྒྱུ་རེད། །འཁྱམས་
པོས་རོགས་ཞིག་བཙལ་བ་བུ་ཞིག་རེད། །བུ་ཞིག་ཡིན་རུང་སྡོད་དང་སྐྱོན་མེད་ཀི། །སྒོར་མོ་བརྒྱ་
ཡིས་འགྲོ་གྲོན་བཏང་དང་ནས། །ལག་བདེ་ཞིག་ལ་ལྟག་སྒོ་འཛུལ་དང་ནས། །ཆོན་ཐག་བཞི་ཡི་
སུག་ཐུ་སྤྲད་དང་ན། །རྒྱ་སྲང་བར་ནས་རྒྱུག་གི་བཞུགས་དང་ན། །རྒྱ་བོད་བར་ལ་བསྲེས་གི་འདུག་
རྒྱུ་རེད། །འཁྱམས་པོ་རོགས་ཞིག་བཙལ་བ་བུ་ཞིག་རེད། །བུ་ཞིག་ཡིན་རུང་སྡོད་དང་སྐྱོན་མེད་
ཀི། །སྒོར་མོ་བརྒྱ་ཡིས་འགྲོ་སྒོ་བཏང་དང་ནས། །སྨན་པ་ཞིག་པ་ལྟག་སྒོ་འཛུལ་དང་ནས། །སྨད་
ཀྱི་གསུམ་པོ་གྲི་ཡིས་བྲེགས་དང་ནས། །རྨ་ཁ་སྦུ་གུ་སོས་ཀི་མ་བཅུག་ན། །ཨ་ཧྭ་མ་ཞིག་རྩེད་ས་
452



གངས་ལྗོངས་ཤེས་རིག་ནོར་བུའི་སློབ་གླིང་།
འགྲོ་རྒྱུ་རེད། །ཅེས་པའི་ལ་རྩོམ་མང་བོ་ཞིག་བོད་ཀྱི་སྤྱི་ཚོགས་ཁྲོད་དུ་དར་ཁྱབ་དུ་སོང་ཀྱང་། །
དེར་མི་རྣམས་ཀྱིས་ལ་གཞས་དེང་རབས་དགུ་ཚིག་གསར་བ་ཞེས་པའི་ཐ་སྙད་བཏགས་ནས་ཚང་
མས་ཉན་པར་སྤྲོ་བ་མ་ཟད། སྐད་ཆ་དམར་རྗེན་དུ་གླེང་བ་ནི་དེང་རབས་ལ་གཞས་དགུ་ཚིག་ནི་རྩོམ་
ཚུལ་སྒྱུ་རྩལ་ཞིག་ལ་ངོས་བཟུང་ནས་ཚད་མཐོའི་གདེངས་འཇོག་བྱས་པ་རེད། རིམ་བཞིན་ནང་
དོན་སྣ་ཚོགས་བྱུང་བ་དང་བསྟུན་ནས་དེང་རབས་དགུ་ཚིག་གི་རྣམ་པའང་འགྱུར་ལྡོག་བྱུང་ནས་དེང་
རབས་ལ་གཞས་དགུ་ཚིགས་ནི་ཕོ་མོའི་བརྩེ་དུང་དབྱངས་སུ་གྱེར་བ་ལ་ཚད་མཐོ་བའི་ལ་གཞས་
ཤིག་ལ་བཟུང་ནས་སྤྱི་ཚོགས་སྟེང་ཁྱབ་བརྡལ་ཆེར་ཕྱིན་པ་དང་། དེ་མཚུངས་ཁོ་མོའི་འདོད་གཏམ་
ཁོ་ན་བརྗོད་པའི་སྣ་གཅིག་རང་བཞིན་མ་ཡིན་པར་ལ་གཞས་འཕེལ་རྒྱས་ཀྱི་སྒུལ་ཤུགས་ལྟ་བུ་ཞིག་
ཏུ་སོང་བར་མ་ཟད། དེ་དར་བའི་དུས་ཀྱི་སྤྱི་ཚོགས་ནི་ཧ་ཅང་རྙོག་འཛིང་ཆེ་ཞིང་འུར་འུར་ཟང་ཟིང་
གི་འཕེལ་རྒྱས་འགྲོ་བའི་སྤྱི་ཚོགས་གསར་བ་ཞིག་ཡིན་པ་དང་མི་རིགས་གཞན་གྱི་ཤུགས་རྐྱེན་འོག་
མདུན་མཆོང་གི་རྐང་གཤིབ་ལག་གཤིབ་བྱེད་པའི་དུས་སྐབས་ཤིག་ལ་ཁེལ་ཡོད་པས་ལ་གཞས་
དགུ་ཚིག་གི་ནང་དུའང་སྦྲགས་སྐད་མང་བོ་བསྲེས་ཡོད་པར་མཐོང་སྟེ། དཔེར་ན། ཡར་ཕྱོགས་
དབུས་གཙང་ཕྱོགས་ལ་ཨེ་འགྲོ། །ཡར་ཕྱོགས་དབུསགཙང་ཡུལ་ལ་འགྲོ་ན། །ཁྱོས་ང་ཏུང་ཧྲིན་
ཆི་ཁྲེ་བློ་གཏོད། །བློ་གཏོད་དང་མཇལ་གི་ངས་འཁྲིད། །སྨད་ཕྱོགས་སྡེ་ཆེན་གྲོང་ལ་ཨེ་འགྲོ། །
སྨད་ཕྱོགས་སྡེ་ཆེན་གྲོང་ལ་འགྲོ་ན། །ཁྱོས་ང་ཁ་མཁྱམས་ཞི་ལིའི་བློ་གཏོད། །བློ་གཏོད་བྱོས་དང་
རྩེད་ཀི་ངས་འཁྲིད། །ཞེས་པ་ཤིན་དུ་མང་ལ། མདོར་ན་སྔོན་གྱི་སྤྱི་ཚོགས་ནི་མཛེས་སྡུག་གི་རང་
བྱུང་ཁམས་ནས་བག་ཡངས་དང་ཞི་འཇམ་གྱིས་འཚོ་བ་རོལ་བར་དགའ་ཞིང་། རྟ་འདོ་བ་དང་ལུག་
གཡང་དཀར། འབྲི་ཐུལ་མ་སོགས་འཚོ་རྟེན་དུ་བྱས་ནས་བསྡད་ཡོད་པས་གླུ་དང་ལ་གཞས་ཀྱི་ནང་
དུའང་དེ་དག་ལ་དཔེ་བླངས་ནས་མི་རིགས་ཀྱི་གོམས་སྲོལ་དང་། ཕོ་མོའི་བརྩེ་དུང་སོགས་མཚོན་
པར་བྱེད། རིམ་བཞིན་དུས་ཀྱི་འཕོ་འགྱུར་གྱི་དབང་གིས་སྤྱི་ཚོགས་གསར་བར་སླེབས་པ་ན་ཚན་
རིག་ལག་རྩལ་གྱིས་གསར་སྐྲུན་བྱས་པའི་རླངས་འཁོར་དང་འཕྲུལ་རྟ་སོགས་ཐོན་རྫས་གསར་བ་
མང་བོ་ཆར་རྗེས་ཀྱི་ཤ་མོ་བཞིན་ཁྱབ་བརྡལ་དུ་སོང་བས་ངལ་རྩོལ་མི་དམངས་ཀྱིས་ཀྱང་དེ་དག་ལ་
དཔེ་འཇོག་སྣ་ཚོགས་བྱས་ནས་ལ་གཞས་གསར་རྩོམ་གནང་སྟེ་གནའ་རབས་ལ་གཞས་དང་དེང་
རབས་ལ་གཞས་གཉིས་ཞེས་དབྱེ་མཚམས་གསལ་བོར་ཕྱེས་སོང་།
(453



དཔྱད་རྩོམ་གཅེས་བཏུས།
མཇུག་བསྡུ་བ།
ཕྱོགས་ཡོངས་ནས་བལྟས་ན། ཉེ་བའི་ལོ་འགའི་རིང་དུ་རྩོམ་རིག་གི་སྐོར་དང་། ལོ་རྒྱུས་
ཀྱི་སྐོར། སློབ་གསོའི་སྐོར། སྤྱི་ཚོགས་དཔྱད་བརྗོད་ཀྱི་སྐོར་སོགས་དཔྱད་རྩོམ་རྒྱུ་སྐར་གྲངས་
ལས་བརྒལ་བ་ཞིག་རྒྱལ་ཁབ་ཕྱི་ནང་དང་། ཞིང་ཆེན་ཕྱི་ནང་། ཁུལ་དང་རྫོང་། ས་གནས་སོ་
སོར་ཁྱབ་བརྡལ་དུ་སོང་ཡོད་མོད། དེ་དག་ལས་བོད་དམངས་ཁྲོད་རིག་གནས་སྐོར་གྱི་དཔྱད་རྩོམ་
ཤིན་ཏུ་ནས་དཀོན། དེ་བས་ཕྲན་ཆུང་བདག་གིས་ཉམས་རྒུད་དུ་འགྲོ་བཞིན་པའི་བོད་ཀྱི་ལ་གཞས་
སྐོར་ནས་གནའ་རབས་ལ་གཞས་དང་དེང་རབས་ལ་གཞས་གཉིས་ཀྱི་གཤིབ་བསྡུར་ཞེས་པ་ཞིག་
ས་བཅད་བདུན་དུ་ཕྱེས་ཏེ་འབྲི་ཁུལ་བྱས་ཡོད། སྤྱིར་དཔྱད་རྩོམ་ཞེས་པ་ནི་བློས་དཔྱད་པ་སྔོན་
དུ་བཏང་། འཁྲུལ་མེད་ལུང་གིས་རྒྱབ་རྟེན་དཔང་ལ་བཞག ཡང་དག་རིགས་པའི་སྒྲུབ་བྱེད་རྩལ་
དུ་འདོན་དགོས་པ་ཞིག་ཡིན་ཀྱང་། སློབ་བུ་བདག་ནི་དེ་ལས་ལྡོག་སྟེ་ཤེས་རིག་བཅུད་ཀྱིས་བློ་མ་
གསོས་ཤིང་། གཞུང་ལུགས་ཀྱིས་རྒྱ་མཚོ་འཇུག་མ་མྱོང་བའི་ཁར། དུས་ཚོད་ཀྱིས་ཁོམ་ལོང་མ་
གནང་། ཚད་ལྡན་དཔྱད་གཞིའི་ཡིག་ཆ་ལག་ཏུ་མ་སོན་པ་སོགས་ཕམ་ཁ་སྟོང་གི་ཀློང་ནས་དཔྱད་
རྩོམ་ལྟ་བུ་འདི་འབྲི་ཁུལ་ཙམ་བྱས་པ་ཡིན་པས་རྗོད་བྱེད་ཚིག་དང་བརྗོད་བྱའི་དོན་གྱི་ཐད་སྐྱོན་ཆའི་
རི་རབ་བརྩིགས་ཡོད་པས་མཁྱེན་ལྡན་རྣམས་ཀྱིས་དགོངས་འཆར་ལྷུག་པོར་སྩོལ་རོགས།
ཟུར་ལྟའི་དཔེ་ཆ།
བོད་ཀྱི་དམངས་ཁྲོད་རྩོམ་རིག་སྤྱི་བཤད་བློ་གསལ་འདྲེན་པའི་སྐྱ་རེངས་ཞེས་བྱ་བ། འབའ་
སྟོད་པདྨ་དབང་རྒྱལ་དང་བཅུད་རྫ་གཡང་མོ་སྐྱིད་གཉིས་ཀྱིས་བརྩམས། མི་རིགས་དཔེ་སྐྲུན་ཁང་།
རྩོམ་པ་བོ། མགར་དཔལ་མགོན་སྐྱབས།
སྐབས་བརྒྱད་པའི་མཐར་ཕྱིན་སློབ་མ།
ད་ལྟ་མུ་མཐུད་ནས་སློབ་གཉེར་བྱེད་བཞིན་ཡོད།
454



གངས་ལྗོངས་ཤེས་རིག་ནོར་བུའི་སློབ་གླིང་།
མདོ་སྨད་དམེ་རྒྱའི་ཡུལ་གྱི་ངག་རྒྱུན་ལ་གནས་པའི་གནམ་གཤིས་བརྟག་
ཚུལ་རགས་ཙམ་གླེང་བ།
དམེ་གྱ་སྐལ་བཟང་སྨོན་ལམ།
《མདོ་ལྷོ )
དེ་ཡང་གནའ་སྔ་མོར་སྤུར་རྒྱལ་བོད་ཀྱི་རྒྱལ་བོ་ཐོག་མ་གཉའ་ཁྲི་བཙན་པོ་ནས་བཟུང་རང་
རེའི་བོད་རྒྱལ་དག་གི་སྐུ་རིང་ལ་ཆབ་སྲིད་དང་དཔལ་འབྱོར། དམག་དོན། སྐབས་དེའི་བོད་སྤྱི་
ཚོགས་ཀྱི་འཚོ་བའི་ལོ་རྒྱུས་སོགས་དུས་སྐབས་དེ་དང་ལྟོས་འཇོག་གི་སྒོ་ནས་བཤད་ན་ཧ་ཅང་སྔོན་
ཐོན་དང་དར་ཁྱབ་ཤིན་ཏུ་བྱུང་ཡོད་ལ། བླ་ལྷག་ཏུ་བོད་རྒྱལ་སོ་གསུམ་པ་ཆོས་རྒྱལ་སྲོང་བཙན་
སྒམ་པོའི་སྐབས་སུ་ཕྱིའི་འཚོ་བའི་རྣམ་པ་དང་དཔལ་འབྱོར། སྒྲིག་གཞི་དོ་དམ་སོགས་ནང་རྒྱལ་
འབངས་ཀྱི་བསམ་བློའི་འཛིན་སྟངས་དང་། ཕན་ཚུན་ལ་བརྩི་བཀུར་དང་བརྩེ་བ་སོགས་དཔལ་
ཡོན་གཉིས་ལྡན་གྱི་རྒྱལ་ཁབ་ཅིག་སྟེ་ཡ་གླིང་ཤར་རྒྱུད་ན་འགྲན་ཟླ་བྲལ་བའི་བོད་རྒྱལ་ཁབ་ཆེན་མོ་
ཞེས་ཀུན་ལ་གྲགས། སྐབས་དེར་རང་བྱུང་འཁོར་ཡུག་གི་སྣང་ཚུལ་ལ་བརྟེན་ནས་མ་འོངས་པའི་
དོན་དག་རེ་འགའ་ནང་སེམས་ཀྱི་ཚོར་ཤེས་ལས་རྟོགས་ཐུབ་པས་རང་བྱུང་ཁམས་དང་མིའི་སེམས་
ཁམས་བར་དུ་ཡང་འབྲེལ་བ་དམ་པོ་ཞིག་ཡོད་པ་ཤེས་སླ། སྤྱིར་མངོན་སུམ་དང་རྗེས་དཔག་གཉིས་
ཀྱི་རིགས་ལམ་དེད་ནས་གཞི་གང་ཞིག་ལ་འཇུག་པར་བྱས་ན་དེ་ལ་འབྲས་བུ་ཡང་ལྟར་སྣང་ཙམ་
ཞིག་མ་ཡིན་པར་ཕན་ཐོགས་ཆེན་པོ་ཡོད་པས་མངོན་སུམ་ལས་རྗེས་དཔག་གི་རྟོགས་ཚུལ་སྨྲ་བ་མི་
འདོད་པ་ནི་བདག་གི་བསམ་ཚུལ་གྱི་ངོས་གཞན་ཞིག་ནས་ཅིས་ཀྱང་འདོད་ལན་སྟེར་མི་ཐུབ་པ་ཞིག་
གོ། །དེའི་ཕྱིར་འདིར་རྗེས་དཔག་གིས་བརྟག་ཚུལ་ལ་ག་
གཞི་བཅོལ་ནས་བསྡུས་བརྗོད་ཀྱི་སྒོ་ནས་
བརྗོད་པར་བྱ་བ་ལས་མཐའ་དཔྱོད་ཅིག་གནང་བ་གང་ཐད་ནས་ཀྱང་ཤིན་ཏུ་ཞན་པས་ཁ་བྱང་དུའང་
155



དཔྱད་རྩོམ་གཅེས་བཏུས།
རགས་ཙམ་བརྗོད་པ་ཞེས་བརྗོད་ཡོད་པས་འདི་ནི་དཔྱད་རྩོམ་ཞིག་གི་སྣང་བ་བདག་ལ་མེད། ཡང་
གཅིག་བཤད་ན་དཔྱད་རྩོམ་ཞིག་ཡིན་ན་ལུང་དང་རིགས་པའི་ཁུངས་འདེད་བྱས་ནས་མཐའ་དཔྱད་
ཅིག་གང་ཐུབ་བྱེད་དགོས་པས་འདིར་དེ་ལྟར་བྱས་མེད་ལ་བྱེད་པའི་ཡོན་ཚད་ཀྱང་མེད་པས་གླེང་
བརྗོད་ཅིག་ཏུ་སྣང་ཡོད་ལ་སློབ་དཔོན་དམ་པས་ཀྱང་གླེང་བརྗོད་ཡག་ཤོས་ཤིག་ཡོང་འདུག་ཅེས་
གསུངས་ཡོད་པས་འདིར་དགའ་སྣང་དང་བཅས་ཆེད་དུ་བརྗོད་པར་བྱ་བ་ནི་གོང་ནས་བཤད་མ་ཐག་
པ་ལྟར་རང་བྱུང་ཁམས་ཀྱི་སྣང་ཚུལ་ལ་བརྟེན་ནས་དོན་དག་ཅི་བྱུང་རྟོགས་པ་ནི་བོད་ཀྱི་ཐུན་མོང་
མ་ཡིན་པའི་ཁྱད་ཆོས་ཤིག་ཡིན་པས་འདིར་དེའི་བྱེ་བྲག་ཏུ་སོང་བའི་གནམ་གཤིས་ཕྱོགས་ལ་མདོ་
སྨད་ཕ་ཡུལ་དམེ་གྱའི་ཕྱོགས་ཀྱི་ངག་རྒྱུན་ལ་གནས་པའི་གནམ་གཤིས་བརྟག་ཚུལ་ཞེས་དམིགས་
སུ་བཟུང་ནས་དྲང་མོ་དྲང་རྐྱང་གི་སྒོ་ནས་ཅི་ཐུབ་གང་ཐུབ་ཀྱིས་ཆེད་དུ་བརྗོད་པར་བྱ་བ་དང་དེའི་
ཟུར་གཞན་ཞིག་ནས་བཤད་ན་རང་ཉིད་ཀྱི་མི་ཚེའི་ནང་སྦྱོང་བརྡར་ཐེངས་གཅིག་བྱས་པའི་འབྲས་
རྟགས་ཀྱང་ཡིན་པར་རློམ་བཞིན་དགའ་སྣང་དང་བཅས་འཇུག་པར་བྱའོ། །སྤྱིར་གནམ་གཤིས་ལ་
བརྟག་པའི་གཞིར་གྱུར་བའི་ཡུལ་ཧ་ཅང་མང་ལ། ཉི་མ་དང་ཟླ་བ། སྤྲིན་དང་སྨུག་པ། རླུང་། འདབ་
ཆགས་དང་རྒྱུན་སྤྱོད་ཀྱི་དངོས་ཡོད་གནས་ཚུལ་ལས་བརྟག་ཚུལ་སོགས་མང་བོ་ཡོད། དེ་ལས་
ཁ་བ་དང་ཆར་བ་འབབ་མིན་གྱི་བརྟག་ཚུལ་ནི་གཙོ་བོ་སྟོན་མཇུག་ནས་དཔྱིད་མགོའི་བར་དུ་ཁ་བ་
འབབ་མིན་གྱི་དུས་དང་། དབྱར་མགོ་ནས་སྟོན་དུས་ཀྱི་བར་དུ་ཆར་བ་བབས་པས། ཁ་ཆར་འབབ་
པའི་དུས་ཚིགས་ལ་སྤྱིར་ལོ་སྐོར་ཟླ་བ་གཉིས་ཀྱི་ཁྱད་ཆོས་དང་འདྲ་འབྲེལ་གྱི་སྒོ་ནས་བརྗོད་པའི་
གཏམ་ཡོད་དེ། བྱ་ཟླ་ཆུ་ནག་ལམ་ནག ཟླ་དང་བོ།) ( ཁྱི་ཟླ་བོ་ཐོ་ཁ་སེ། ) (ཟླ་བ་གཉིས་པ། ） ཕག་
ཟླ་རི་སྐྱ་རང་སྔོན།) ཟླ་བ་གསུམ་པ། )བྱི་ཟླ་རི་སྔོན་ཐང་སྔོན། ཟླ་བ་བཞི་བ། )གླང་ཟླ་རྩ་སྨྱོ་ཆུ་སྨྱོ།
ཟླ་བ་ལྔ་བ།） སྟག་ཟླ་ཁྲ་ཆེར་ཅིག་ཅིག ཟླ་བ་དྲུག་པ།）ཡོས་ཟླ་ཁྲ་མོ་ནས་ཐན། ཟླ་བ་བདུན་པ།）
འབྲུག་ཟླ་ཤིང་ལོ་རླུང་འཁུར། ཟླ་བ་བརྒྱད་པ། )སྦྲུལ་ཟླ་སྔ་མ་སོ་འདར། ཟླ་དགུ་བ། རྟ་ཟླ་ཆུ་བོ་དར་
ཆགས། ཟླ་བ་བཅུ་བ།） ལུག་ཟླ་ཁ་ཕྱིད་སྣ་ཕྱིད། ཟླ་བ་བཅུ་གཅིག་པ། ） སྤྲེལ་ཟླ་ས་འགད། ཟླ་
བ་བཅུ་གཉིས་པ།）ཟེར་ཚུལ་དང་། གཞན་དགུན་བརྩི་ཚུལ་ཡང་ཡོད་དེ། དགུན་དང་བོ་ལ་ས་
འགད། གཉིས་པ་ལ་རྡོ་འགད། གསུམ་པ་ལ་ལྕགས་ཀྱི་ཐིག་ལེ་ཡིན་རུང་འགད། བཞི་བ་ལ་གླང་
རྒན་ཁང་ཕུགས་ནང་དུ་འཛུལ་ཡང་ཕོས་འདེབས། ལྔ་བ་ལ་དྲོད་མེ་སྟག་ཙམ་ཞིག་སྐྱིད་ཀྱིས་ཤར།
དྲུག་པ་ལ་ཆུ་ནག་མས་ ཡུལ་སྐད་ལ་ཨོང་སྒྲིལ་མ་ཟེར》འདམ་རྩེད་བྱེད། བདུན་པ་ལ་སྐྱ་མིས་འགྲོ་
456



གངས་ལྗོངས་ཤེས་རིག་ནོར་བུའི་སློབ་གླིང་།
ཞྭ་ཕུད་པ་དང་རྐང་ཐང་གི་འགྲོ་མིས་ལྷམ་ཕུད། དེ་འདྲའི་ཟེར་ཚུལ་ལྟ་བུས་ཁོར་ཡུག་གི་གནས་ཚུལ་
དང་གཞིགས་ཏེ་དོན་སྤྱི་ཞིག་བསྟན་པ་དང་། དབྱར་དགུན་གྱི་དྲོ་གྲང་འགྱུར་ལྡོག་ལ་བརྟེན་ནས་བྱ་
བྱིའུ་འབའ་འབུ་གང་ཡིན་ཡང་རང་ཉིད་ཀྱི་འཚོ་བ་དང་བདེ་སྐྱིད་འཚོལ་བའི་ཆེད་དུ་ཉིན་མཚན་མེད་
པར་བརྩོན་བཞིན་ཡོད་པ་ནི། གྲོག་མ་མིག་མེད་བདེ་བའི་ཆེད་དུ་རྒྱུག །ས་འབུ་རྐང་མེད་བདེ་བའི་
ཆེད་དུ་རྒྱུག །མདོར་ན་འཇིག་རྟེན་ཐམས་ཅད་བང་འགྲན་ནས། །གཅིག་ལས་གཅིག་མགྱོགས་བདེ་
བའི་ཕྱོགས་སུ་རྒྱུག །ཅེས་པའི་ལེགས་བཤད་དེ་ལས་མ་འདའ་པའོ། །དེ་ན་འདིར་ཕ་ཡུལ་དམེ་
གྱའི་ཡུལ་གྱི་ངག་རྒྱུན་ལ་གནས་པའི་གནམ་གཤིས་བརྟག་ཚུལ་འགའ་ལོགས་སུ་དགར་ཏེ་གླེང་བར་
བྱའོ། །སྤྱིར་ཉིན་གྱི་ཆ་ནས་ཆར་བ་འབབ་ཕྱོགས་ལ་དུས་ཚིགས་ཀྱི་ཆ་ངེས་ཅན་ཞིག་རང་བྱུང་ལྟར་
ཡོད་དེ། ཕལ་ཆེར་ཆར་བ་འབབ་ཚད་ནི་ཉིན་གཅིག་གི་ཉིན་གུང་གི་དུས་ཚིགས་དང་བརྒལ་ནས་
ཕྱི་དྲོའི་དུས་ཚིགས་མགོ་བརྩམས་ཚོད་ཅིག་ལ་ཡིན་ཏེ་རྒྱུ་མཚན་ནི་སྔ་དྲོའི་དུས་སུ་ཉི་འོད་འཇམ་
ཞིང་ཕྱོགས་བཞིར་སྤྲིན་འཕྱུར་ལ་རླུང་བུ་དལ་གྱིས་ལྡང་ནས་ལྷིང་འཇགས་ཀྱི་ཁོར་ཡུག་ཅིག་རང་
བྱུང་གི་རྒྱུན་ལྡན་ལྟར་ཕལ་ཆེར་བསྐྲུན་ཡོད་པས་དབྱར་ཁའི་དུས་ཚིགས་ལྟ་བུར་མཚོན་ན་སྔ་དྲོའི་
དུས་སུ་ཆར་བ་འབབ་པ་མཐོང་རྒྱུ་མེད་ལ་ཡོད་ནའང་སམ་སིམ་གྱི་ཆར་བ་རེ་ཙམ་མ་གཏོགས་དྲག་
ཆར་འབབ་པ་ཅུང་ཉུང་བར་སྣང་ངོ། །འདི་ལ་ཡུལ་མི་རྣམས་ཀྱི་ཁྲོད་ན་ས་ཁྱབ་རྡོ་ཁྱབ་ཏུ་བྱུང་བའི་
ངག་རྒྱུན་དགོད་སྤྲོ་བ་ཞིག་ཡོད། དེ་ནི་འདི་ལྟ་སྟེ། སྔོན་ལ་སངས་རྒྱས་བཅོམ་ལྡན་འདས་སྡོམ་པ་
ལ་བསྙེན་པའི་གུང་ཚིགས་བྱ་སྐབས་ལན་ཆགས་ཤིག་ཡོད་པ་དེ་ནི་སེང་གེ་དཀར་མོའི་ཁ་ཟས་སུ་
གྱུར་ཡོད། སེང་གེ་དཀར་མོས་ལན་ཆགས་ལ་བསྒུགས་ནས་ཕྱིར་རོལ་དུ་བུད་ཡོད་པས། སེང་གེ་
དཀར་མོ་ནི་རི་དྭགས་ཐམས་ཅད་ཀྱི་རྒྱལ་བོ་ཡིན་པས་འབྲུག་གྲགས་མི་ཕོད་པ་དང་། ལན་ཆགས་
ཟོས་རྗེས་ཕྱིར་ཚང་ནང་དུ་འགྲོ་སྐབས་དེར་འབྲུག་སྒོར་འབུད་པ་ཡིན་ཞེས་བརྗོད་པ་དེ་ལ་ཡང་རྒྱུ་
མཚན་ཞིག་ཡོད་དེ། ཉིན་གུང་གི་དུས་མ་ལོན་པའི་སྐབས་གནམ་ངོར་སྤྲིན་གྱིས་བསྒྲིབས་ནས་
ཆར་བ་འབབ་པའི་གནས་ཚུལ་བྱུང་ན་སེང་གེ་དཀར་མོ་ཁོང་ཁྲོ་ལངས་ནས་མཆོང་ལྡིང་གཅིག་གིས་
འབྲུག་གི་སྐེ་རྩ་གཅོད་ངེས་ཡིན་ཟེར་བས་གནམ་རྒན་མ་ཡང་སེང་གེ་ལ་སྐྲག་ཡོད་པའི་རྒྱུ་མཚན་
ཞིག་ཀྱང་ཡོད། སངས་རྒྱས་བཅོམ་ལྡན་འདས་ཀྱིས་དེ་ཉིད་ཐུགས་སུ་མཁྱེན་ནས་དེ་ལྟར་མི་བྱ་བའི་
ཕྱིར་དུ་ལན་ཆགས་དེ་ཉིད་སེང་གེ་ལ་ཁ་ཟས་སུ་བྱིན་པར་འདོད་དོ། །དེ་འདྲའི་དགོད་སྤྲོ་བའི་གཏམ་
རྒྱུད་དེ་ཉིད་སྣང་མེད་དུ་མ་བཞག་པར་ཞིབ་འདང་རེ་བརྒྱབས་ན་དོན་དངོས་དང་འབྲེལ་བའི་ཆ་ཞིག་
4 5



དཔྱད་རྩོམ་གཅེས་བཏུས།
ཀྱང་ཡོད་པ་ནི་བདེན་པར་གྲུབ་འདུག་གོ། །
སྤྲིན་དང་འབྲེལ་བའི་བརྟག་ཚུལ།
ཉི་མས་གུར་ཕུབ་ན་ཉིན་གཅིག་དང་། །ཟླ་བས་གུར་ཕུབ་ན་ཟླ་གཅིག་ཅེས་པ་ནི་ཉི་མས་གུར་
ཕུག་ན་ཉིན་གཅིག་ལ་མ་གཏོགས་གནམ་མི་ཐང་བ་དང་། ཟླ་བས་གུར་ཕུབ་ན་ཟླ་གཅིག་ལ་ཐང་ཞེས་
བཤད་ཚུལ་ཡོད་པ་ནི་ཉི་མས་གུར་ཕུབ་པ་ནི་ཆར་བསུ་བ་ཡིན་ཞེས་བཤད་དོ། །ནམ་མཁའི་སྤྲིན་
དང་འབྲེལ་བའི་སྐོར་གྱིས་ཆར་བ་འབབ་མིན་ལ་བལྟ་བ་ནི། དགུང་སྔ་དྲོའི་སྤྲིན་དམར་ཆུ་ཡིན། །
དགུང་ཕྱི་དྲོའི་སྤྲིན་དམར་མེ་ཡིན། །ཞེས་པ་འདི་ཡི་བསྟན་དོན་ནི་ཕྱི་དྲོ་དང་ནངས་མོའི་མཚམས་
སྤྲིན་གྱི་སྔ་གཞུག་གི་ཁ་དོག་ལ་བལྟས་ནས་ཆར་བ་འབབ་མིན་ངེས་བཟུང་བ་དང་། ནངས་མོའི་
མཚམས་སྤྲིན་གྱི་ཁ་དོག་ནག་པོ་ཡིན་ན་ཆར་བ་འབབ་པ་དང་དགུང་ཕྱི་དྲོའི་མཚམས་སྤྲིན་དམར་པོ་
ཡིན་ན་ཕྱིར་ཉིན་གནམ་ཐང་ངེས་པའི་རྟགས་ཡིན་པ་དང་། སྤྲིན་པ་ཁ་སེར་གཏིང་ནག །སད་དང་
སེར་བའི་གཞི་མ། །བན་དེ་སྐྱ་མིན་སེར་མིན། །སངས་རྒྱས་བསྟན་པའི་དགྲ་བོ། །ཞེས་པ་སོགས་
ནི་སྙན་ངག་གི་བརྗོད་བྱ་རྗོད་བྱེད་བྱས་ཏེ་དོན་གྱི་གནད་ཟིན་པའི་དཔེ་རུ་བཞག་པ་ནི་བོད་མི་དག་
གིས་མཐོང་ཐོས་མྱོང་གསུམ་ལས་བྱུང་བའི་ཆར་བ་འབབ་མིན་གྱི་ཕྱོགས་ལ་བརྟག་སྲོལ་ཞིག་ཏུ་
གྱུར་འདུག་གོ། །སྤྱིར་ཉིན་གང་བོར་གནམ་ངོ་དྭངས་ཤིང་གསལ་ནའང་ས་སྲོད་ཀྱི་དུས་ལ་མ་བསླེབ་
པའི་ཉི་མ་ནུབ་རིར་ཡིབས་པའི་དུས་སྐབས་སུ་མི་སྡུག་པའི་སྤྲིན་ནག་མང་བོ་ཕྱོགས་གཅིག་ཏུ་སྟོད་
ཕྱོགས་སུ་ཇེ་མང་ནས་ཇེ་མང་དུ་འགྲོ་བཞིན་ཡོད་ན། དགུང་མོ་དེར་ཕལ་ཆེར་དྲག་ཆར་འབབ་པའི་
སྔ་རྟགས་རེད། དེ་ཡིན་མིན་སྐབས་དེར་ཡུལ་མི་རྣམས་ཀྱིས་བྱང་ཕྱོགས་ཀྱི་ནམ་མཁའི་མཐའ་རུ་
བལྟ་ལ་བྱང་ཕྱོགས་ཀྱི་ནམ་མཁའི་མཐའ་དེར་སྤྲིན་ནག་གི་སྨུག་སྤྲིན་ལང་ལོང་འཕྱུར་གྱིན་ཡོད་མེད་
ལ་བལྟ་བཞིན་ཡོད། གལ་ཏེ་ངོ་མ་བྱང་ཕྱོགས་ཀྱི་ནམ་མཁའི་མཐའ་རུ་དེ་འདྲའི་གནས་ཚུལ་བྱུང་ན་
ཡུལ་མི་རྣམས་ཀྱིས་དོ་ནུབ་དྲག་ཆར་འབབ་ངེས་པ་སྔ་མོ་ནས་ཤེས་ཡོད། ཕྱི་དྲོ་ཆར་མ་བབས་གོང་
ལ་གནས་ཚུལ་དེ་བདེན་མིན་གྱི་སྐོར་ལ་དོགས་ཟོན་བྱ་འདོད་ཚེ་མྱུར་དུ་ཆུ་འགྲམ་དུ་ཕྱིན་ན་མཚོ་
དང་རྫིང་བུའི་ནང་གི་སྦལ་བ་དག་ཡར་སྤང་ཐོག་དང་བྲག་རྩ། མཐོ་ས་དག་ཏུ་ཡོང་བཞིན་པའི་སྐབས་
ཡིན་ལ་རྒྱུ་མཚན་ནི་ཁོ་ཚོས་དྲག་ཆར་བབས་ན་རང་ཉིད་ཆུ་ལོག་གིས་འཁུར་འགྲོ་བ་ཤེས་ནས་དེ་
458



གངས་ལྗོངས་ཤེས་རིག་ནོར་བུའི་སློབ་གླིང་།
ལྟར་རང་ལུས་སྲུང་ཐབས་བྱས་པ་ཡིན་པས་དེ་ནི་དྲག་ཆར་ཡིན་མིན་གྱི་གནད་དམ་པ་ཞིག་རེད།
དེ་མིན་དགོང་མོ་དེར་ཆར་བ་འབབ་པའི་སྐབས་སུ་དྲག་ཆར་ཡིན་མིན་སྐོར་ལ་ལྟ་ཚུལ་གཞན་ཞིག་
ཀྱང་ཡོད་དེ། དང་བོ་ཆར་བ་བབས་ནས་ཅང་མ་ཕྱིན་པའི་སྐབས་སུ་ཕྱི་རོལ་ན་དྲག་རླུང་གི་གོམ་
ཁ་སྨད་ཕྱོགས་སུ་སྐྱོད་བཞིན་མཆིས་ན་དེ་འདྲའི་སྐྱོན་ཚབ་ཆེན་མི་འབྱུང་ལ། དྲག་རླུང་གི་གོམ་ཁ་
དེ་ལས་ལྡོག་སྟེ་སྟོད་ཕྱོགས་སུ་རྒྱུ་ན་དྲག་ཆར་འོས་མཚམས་ཤིག་འབབ་ངེས་ཡིན་ལ་རྒྱུ་མཚན་ནི་
སྟོད་ཕྱོགས་སུ་སྤྲིན་ནག་མང་བོ་གཅིག་ཏུ་འདུས་ནས་ཆར་འབབ་པར་བསམ་ཡོད། ད་དུང་སྤྲིན་
དམའ་སར་བབས་ཡོད་ནས་ལྷོ་ནས་ནུབ་ཕྱོགས་སུ་སོང་ན་ཆར་འབབ་པ་དང་། སྤྲིན་མཐོ་ས་ནས་
བྱང་ཕྱོགས་དང་ལྷོ་ཕྱོགས་སུ་སོང་ན་ཐང་ངེས་རེད། གཞན་སྤྲིན་ཐར་ཐོར་དུ་སོང་ན་རླུང་གཡུགས་
པ་དང་། གནམ་ངོ་ཡོད་ཚད་སྤྲིན་གྱིས་ཁེབས་ཡོད་ན་རླུང་གཡུག་གིན་ཡོད་ནའང་མཚམས་འཇོག་
ངེས་ཡིན་ཞེས་བཤད་ཚུལ་ཞིག་ཀྱང་ཡོད། བྱང་ར་འགྲམ་འདྲ་ཞིག་ཐང་བསྡད་ན། ལྷོ་སྡུག་ན་དོན་
མེད་ཡིན་ཞེས་པའི་སྡོམ་ཚིག་ཅིག་དང་། སྟོན་ཕྱི་དྲོ་ཐང་ན་ཕྱི་ཉིན་ཐང་བ་དང་། །དཔྱིད་ཕྱི་དྲོ་ཐང་ན་
ཕྱི་ཉིན་འབབ་པའི་རྟགས། །དཔྱིད་དགུང་ཐང་བརྒྱབ་ན། ལུག་རྫིའི་ཧམ་ཚོམས། སྟོན་དགུང་ཐང་
བརྒྱབ་ན། ལོ་འབྲེག་གིས་ཟོར་བ་རྡོར་ལྟ་བུ་དང་། གཞན་ཆུ་སྐད་ལས་ཀྱང་བརྟག་ཚུལ་ཡོད་དེ་ཆུ་
སྐད་སྨད་ན་ཡོད་ན་གནམ་འཐིབས་ནས་ཆར་འབབ་པའི་རྟགས་སུ་བརྩི་བ་དང་
། ཆུ་སྐད་སྟོད་ན་དང་
ཐད་ཀར་ཕྱོགས་སུ་ཡོད་ན་གནམ་ཐང་ནས་ཉི་མ་དྲོད་ངེས་པའི་རྟགས་སུ་ཡང་བརྩིའོ། །ད་དུང་ཉིན་
འགར་འཐིབས་ནས་ཆར་བ་ཅུང་ཙམ་བབས་རྗེས་སྦྲང་མ་དང་ཞི་ལ་གྲག་ན་ཡང་གནམ་ཐང་ངེས་པའི་
རྟགས་ཞིག་ཡིན་ནོ། །འདི་ལྟ་བུ་སོགས་ཀྱིས་མཚོན་པའི་ངག་རྒྱུན་ཁྲོད་རྒྱུན་འབྱམས་སུ་གནས་
པའི་སྡོམ་ཚིག་ཀྱང་མི་ཉུང་བ་ཞིག་མཆིས་སོ། །
ས་འོག་གི་སྲོག་ཆགས་ལ་བརྟག་ཚུལ།
ས་འོག་ཏུ་འཚོ་ཞིང་གནས་པའི་བྱི་ལོང་ཡུལ་སྐད་ཅིག་ཡིན་པར་འདོད་ཀྱང་ཕྱོགས་གཞན་ནས་
ཆར་བ་འབབ་མིན་སྐོར་གྱི་གནས་ཚུལ་ཤེས་ཐབས་ཀྱང་ཡོད་དེ། བྱི་ལོང་ནི་དུས་བཞིའི་བར་མེད་
དུ་ས་འོག་ན་འཚོ་ཞིང་གནས་པའི་སྲོག་ཆགས་དབྱིབས་ཙི་གུ་དང་འདྲ་ལ་གཟུགས་ཕུང་ཅུང་ཆེ་བ་
t, 9



དཔྱད་རྩོམ་གཅེས་བཏུས།
ཞིག་ཡིན། ཁོས་ཆར་བ་མ་བབས་པའི་སྔོན་དུ་ས་འོག་གི་ས་གང་མང་ཞིག་ས་སྟེང་དུ་འཕེན། དེ་ལ་
ཆར་བ་བབས་པའི་ཕྱོགས་ཀྱི་ཆ་ནས་མདོར་བསྡུས་ན་རྒྱུ་རྐྱེན་གཙོ་ཕལ་གཉིས་ཀྱི་ཁོངས་སུ་བསྡུ་
ཆོག དང་བོ་ནི། ཁོས་རང་ཉིད་ཀྱི་ངལ་རྩོལ་ལ་བསྟེན་ནས་ས་གང་མང་ཞིག་ས་སྟེང་དུ་འཕེན་པ་
ནི་རང་ལུས་སྲུང་སྐྱོབ་བྱ་བའི་ཕྱིར་དང་དེ་འདྲའི་ས་མང་བོ་ཞིག་འཕེན་དགོས་པ་ནི་ཆར་བབས་ཚེ་
ཁོ་རང་ཉིད་སྡོད་སའི་གནས་ཁང་ལ་དོ་སྣང་བྱས་པ་ཡིན་པས་ས་འོག་ཏུ་ཀྱག་ཀྱོག་གི་ཁུང་བུ་གཏིང་
ཟབ་ལ་ཕུགས་རིང་བ་ཞིག་རང་ཉིད་ཀྱིས་རྒྱུན་ལྡན་དུ་ཁོམ་ལོང་མེད་པར་ལས་བཞིན་ཡོད་ལ་ཞོར་
དུ་ཁ་ཟས་ཀྱང་མི་དམན་པ་ཡོད། དེ་འདྲའི་ཁུང་བུ་རི་ངོས་ཀྱི་ལམ་ཕྲན་ཀྱག་ཀྱོག་མང་བ་ལྟ་བུ་ཞིག་
བསྐོས་ཡོད་པས་དབྱར་ཁའི་ཆར་ཤའི་ཆུ་མགོ་ཁོས་བཟོས་པའི་ཁུང་བུའི་ཕྱོགས་སུ་འདུར་རྒྱུག་ཆེ་
ནའང་ཁོ་རང་སེམས་ལྷོད་ལྷོད་ངང་བསྡད་ཆོག་སྟེ། རྒྱུ་མཚན་ཆར་ཤ་རྒྱུ་བའི་ཚེ་ནའང་ཐོག་མར་
ཁོས་ངལ་རྩོལ་གྱི་འབྲས་བུ་སྨིན་པའི་ས་དེ་ནི་བརླན་གཤེར་དུ་བཏང་བའི་རྗེས་སར་ཆུ་མགོ་ཐོག་
མ་ཁུང་ངོས་སུ་ཟགས་ལ་དེ་བར་དུ་ཅུང་མིན་ནའང་ཡུད་ཙམ་འགོར། ད་དུང་ཁུང་བུའི་ལམ་དེ་ཉིད་
ཆར་ཤ་གང་འདོད་དུ་རྒྱུག་ཆོག་པ་ཞིག་མིན་པར་ཀྱག་ཀྱོག་ཆེ་བས་སོ། དེ་ན་སྐབས་འདིར་བརྗོད་
པར་བྱ་བ་ནི་བྱི་ལོང་གི་འཚོ་བའི་གྲུ་ཟུར་ཞིག་ནས་གནམ་གཤིས་ལ་བརྟག་པའི་རིག་ལམ་འཚོལ་
བའི་སྐབས་ཡིན་པས་དེ་ཉིད་བརྗོད་པར་བྱའོ། སྤྱིའི་ཆ་ནས་ཕྱི་དྲོ་དུས་ཚོད་ལྔ་དང་ཕྱེད་ཀ་ནས་དྲུག་
བར་དུ། བྱི་ལོང་མང་བོ་ཞིག་གིས་གང་ས་གང་ནས་ས་གང་མང་ཞིག་ས་སྟེང་དུ་འཕེན་བཞིན་ཡོད་
ལ། དེ་དུས་དགུང་མོར་དེར་ཆར་ཤ་གང་རུང་ཞིག་རྒྱུ་བའི་སྔོན་བརྡ་ཡིན་པར་བཤད། རྒྱུ་མཚན་
ཁོ་ཚོས་རང་ཉིད་བདེ་འཇགས་དང་སྡོད་གནས་བརྟན་བརླིང་དུ་གཏོང་གིན་ཡོད་པའི་གནས་ཚུལ་
འདུག ད་དུང་ཉི་མ་ཡིབས་པའི་བར་ཙམ་ཞིག་ལ་བྱི་ལོང་གིས་རྩྭ་གང་མང་ཞིག་རང་ཉིད་སྡོད་སར་
སྐྱེད་བཞིན་ཡོད་ན་དེའང་ཅང་མི་འགོར་བར་ཆར་བ་འབབ་ངེས་བའི་སྔ་རྟགས་ཤིག་ཡིན་པར་གྲགས་
ལ། རྒྱུ་མཚན་ཆར་བ་བབས་རྗེས་ས་གཞི་དེ་ཉིད་བརླན་པར་གྱུར་འདུག་པས་ཁོ་རང་ཉིད་ཀྱིས་དུས་
ཡུན་ངེས་ཅན་ཞིག་ལ་བསམ་གཞིག་བྱས་ནས་དེ་འདྲའི་རྩྭ་མང་བོ་ཞིག་སྐྱེལ་བཞིན་ཡོད། ཁོ་ལའང་
དེ་ལྟ་བུའི་གྲ་སྒྲིག་ཕུན་སུམ་ཚོགས་པ་ཞིག་ཡོད་དོ། །
460



གངས་ལྗོངས་ཤེས་རིག་ནོར་བུའི་སློབ་གླིང་།
འདབ་ཆགས་ལས་བརྟག་ཚུལ།
འདབ་ཆགས་ལས་བྱེའུ་ཁ་ལ་ཡུག་ལྟ་བུ་ནི་ཚོད་ཚོད་ལ་འཕུར་བཞིན་ཡོད་ན་ཆར་འབབ་པའི་
སྔ་ལྟས་སུ་འཇོག་ལ། དེ་ལའང་གནས་ལུགས་སམ་རྒྱུ་མཚན་ཞིག་ཡོད། ཆར་བ་འབབ་པའི་དུས་
སུ་ཚ་རྨུགས་ཀྱི་དབང་གིས་འབུའི་རིགས་དམའ་སར་འཕུར་བ་དང་ཁ་ལ་ཡུག་ཀྱང་དེ་དང་བསྡོངས་
ནས་འབུའི་རིགས་ཁ་ཟས་བྱས་ནས་རང་ཉིད་འཚོ་ཐབས་བྱས་ཡོད་པའི་རྐྱེན་ཡིན། ད་དུང་འོལ་བ་
གྲགས་ན་ཆར་འབབ་པ་དང་། བྱེའུ་འཇོལ་མོ་གྲགས་ན་ཡང་ཁ་བའམ་ཆར་བ་འབབ་པའི་ལྟས་སུ་
བརྩི་པ་དང་། ད་དུང་ནངས་མོ་གསར་ལ་ཁ་ཏ་གྲགས་ན་གནམ་ཐང་བ་དང་གསར་མགོར་ཨ་གཞུག་
མ་དང་བྱེའུ་ཁ་མཆུ་དམར་གྲགས་ན་རླུང་གཡུག་པ་དང་ཆར་འབབ་པའི་རྟགས་སུ་བརྩིའོ། །
རྒྱུན་སྤྱོད་དངོས་པོ་རིགས་ལས་བརྟག་ཚུལ།
དཀར་ཡོལ་ནང་དུ་ཇ་ཤིང་ཡར་འགྲེང་བའམ་ཡང་ན་དཀར་ཡོལ་ལག་ཏུ་བཟུང་ན་རྒྱུན་ལྡན་
ལས་ལྷག་པའི་དྲོད་ལངས་ཚེ་ཁ་ཆར་འབབ་པའི་སྔ་ལྟས་སུ་བརྩི་བ་དང་ཚ་རྨུགས་འཐིབས་དྲག་ན་
ཡང་ཆར་འབབ་པའི་སྔ་ལྟས་སུ་འདོད་པ་དང་། ཞི་ལའི་མགོ་སར་སྦྱར་ནས་ཉལ་སྟངས་ཁྱད་པར་བ་
ཡོད་དུས་གནམ་འཐིབས་ནས་ཁ་ཆར་གང་རུང་འབབ་ངེས་པའི་རྟགས་དང་། གཞན་མི་དང་རྟ་ནོར་
ལུག་གསུམ་གང་ཡིན་ཡང་རྨ་ཁ་ཅན་ཞིག་གི་རྨ་ཤུལ་སོས་བཞིན་ཡོད་ཀྱང་ཚ་ཤེད་བརྒྱབས་ན་ཡང་
ཆར་འབབ་པའི་རྟགས་ཤིག་ཡིན། དངོས་བརྒྱུད་ཅི་རིགས་ཀྱི་ཡུལ་དང་སྦྱར་ནས་འབྲེལ་སྟངས་
སྣ་ཚོགས་ཡོད་པ་དམངས་སྲོལ་རིག་གནས་ཀྱི་གཞི་རྐང་ཡང་དག་ཅིག་ཡིན་པ་དང་། རིག་པ་དང་
ལུང་ལ་བསྟུན་མིན་གྱི་དབྱེ་ཞིབ་བྱེད་པ་ནི་དེ་འདྲའི་ལས་སླ་བོ་ཞིག་མ་ཡིན་པའི་རྐྱེན་བགྲོ་གླེང་ངམ་
ལུགས་སྲོལ་བཤད་པ་གཞིར་བཅོལ་བ་ལས་འཕྲོས་ཏེ་ཀུན་སློང་རྣམ་དག་ཅིག་གིས་ཞིབ་འཇུག་གམ་
དབྱེ་ཞིབ་བྱེད་ན་ནི་ལས་མཐའ་འཁྱོལ་བར་སེམས་སོ། །
61



དཔྱད་རྩོམ་གཅེས་བཏུས།
གོང་དུ་བཤད་པའི་རང་ཅག་ཕ་མེས་ཡང་མེས་དག་གི་ངག་རྒྱུན་གྱི་གནམ་གཤིས་བརྟག་
ཐབས་སོགས་དོན་གྱི་གནད་ཟིན་ལ་ཕུགས་རྟོགས་པ་དམངས་སྲོལ་རིག་གནས་ཀྱི་ངོ་བོ་འབུར་དུ་
ཐོན་པ་དག་ཕྱོགས་བསྡོམས་བྱས་པ་དང་འཐུས་ཚང་དུ་བཏང་ནས། དམངས་སྲོལ་རིག་གནས་ཀྱི་
གོམས་སྲོལ་བཟང་བོ་གཙིགས་སུ་འཛིན་པ་དང་འགན་འཁྲི་དང་ལས་རིགས་ཤིག་གི་ཀུན་སློང་མི་
བསམ་པར་རང་རྟོགས་ཀྱིས་སྲོལ་རྒྱུན་རྒྱུན་འཁྱོངས་བྱ་དགོས་པ་ནི་རང་ཅག་ཕྱི་རབས་པ་དག་གི་
བླང་བྱར་ངེས་པའི་ལས་རིགས་རྨ་མེད་པ་ཞིག་གོ། །ཡིན་ནའང་སྲོལ་རྒྱུན་ཡོད་ཚད་མཐའ་གཅིག་
ཏུ་སྐྱོང་དགོས་པ་ནི་རང་ཉིད་ཀྱི་དཔྱད་པའི་མིག་གིས་བལྟ་དགོས་ཏེ། སྲོལ་རྒྱུན་ཡིན་ནའང་འདོར་
དགོས་པ་ནི་རིང་དུ་འདོར་བ་དང་བླང་བྱར་ངེས་པ་ནི་མ་བསྐུལ་དང་ལེན་གྱིས་རྒྱུན་འཁྱོངས་བྱ་
དགོས་པ་ལས་སྲོལ་རྒྱུན་མཐའ་དག་འགྲིག་མིན་ལ་མ་དཔྱད་པར་ཨུ་ཚུགས་ཀྱིས་མི་སྡོད་པ་ནི་ཆོས་
ཉིད་དུ་ལགས་པས་སོ་སོས་བརྟག་པར་བྱ་བ་གལ་ཤིན་ཏུ་ཆེ། དེ་བས་རང་ཅག་ཕྱི་རབས་པ་རྣམས་
ཀྱིས་ཀྱང་སྲོལ་རྒྱུན་རིག་གནས་ཀྱི་རྒྱུན་བསྐྱངས་ན་རྒྱལ་ཁམས་མིག་གིས་མི་མཐོང་བ་དང་ཕ་མེས་
དག་གི་གོམས་སྲོལ་དང་རིག་གནས་བསླབ་ན་ཐབ་ཀ་མ་གཏོགས་ས་ངོ་མི་ཤེས་པ་དང་ཕ་མ་མ་
གཏོགས་མི་ངོ་མི་ཤེས་པ་ཞིག་ཏུ་འགྱུར་འགྲོ་སྙམ་པའི་བསམ་བློ་བསྒྱུར་ཏེ་དུས་རབས་འདིར་ནུས་
པ་ཅི་ཡོད་ཀྱི་ ས་རང་རིགས་སྐྱོབ་པའི་ཕྱོགས་སུ་འབུལ་རྒྱུ་ནི་དམ་པ་རྣམས་ཀྱི་ཐུགས་ཀྱི་དགོངས་པ་
གཅིག་པུ་ཡིན་པས་ཅིས་ཀྱང་བསྒྲུབ་དགོས་པའི་ལས་རིགས་བཤོལ་དུ་མེད་པ་ཞིག་ཡིན་པ་ལགས་
རྩོམ་པ་བོ། དམེ་རྒྱུ་སྐལ་བཟང་སྨོན་ལམ།
སྐབས་བཅུ་དྲུག་པའི་མཐར་ཕྱིན་གཉིས་པ། །རྩོམ་འདི་ནི་༢༠༡༣ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་སློབ་གཉེར་བྱེད་བཞིན་ཡོད།
/452



གངས་ལྗོངས་ཤེས་རིག་ནོར་བུའི་སློབ་གླིང་།
དངོས་ལུགས་ཀྱི་སྣང་ཚུལ་ཕྲན་བུ་འགའི་རིགས་པ་དང་དེས་སྤྱི་ཚོགས་
ལ་ཐོན་པའི་ཕན་ནུས།
འབུམ་རྩེ་ཡག
བན་ཤུལ ）
གླེང་གཞི།
དེ་ཡང་
ཡང་མི་རིགས་ཤིག་གམ་རྒྱལ་ཁབ་ཅིག་ལ་ཆ་མཚོན་ན་དེའི་ཁོངས་གཏོགས་ཀྱི་མི་ཚང་
མས་རང་ཉིད་ཀྱི་ཚོགས་པ་དེའི་བསམ་པའི་དཔལ་ཡོན་དང་དངོས་པོའི་དཔལ་ཡོན་ཟུང་འཕེལ་རྒྱས་
སུ་སོང་ན་དགའ་ཞིང་དེའི་སྐོར་ལ་ནམ་ཡང་འབད་འབུངས་བྱེད་ཅིང་། དེ་ལས་ལྡོག་ན་སེམས་སྐྱོ་
ཞིང་སྡུག་བསྔལ་གྱིས་མནར་བའི་གནས་སུ་ལྷུང་ངེས་ཏེ། མཁས་དབང་དགེ་འདུན་ཆོས་འཕེལ་
གྱིས། ཕྱུག་པོ་ཕྱུག་པོའི་ས་ནས་སྡུག་གཏམ་བྱེད། །དབུལ་བོ་དབུལ་བོའི་ས་ནས་སྨྲེ་ངག་འདོན། །
མི་རེའི་སེམས་ན་སྡུག་བསྔལ་ཁུར་བོ་རེ། །ཞེས་གསུངས་པ་ལྟར་དཔལ་ཡོན་ཡ་བྲལ་གྱིས་ནམ་
ཡང་བདེ་སྐྱིད་ཀྱི་འཚོ་བ་བསྐྲུན་མི་ཐུབ་པར་ར་སྤྲོད་བྱས་ཡོད། དེང་སྐབས་ཕྱིའི་རྒྱལ་ཁབ་མང་བོ་
ཞིག་གིས་དངོས་པོའི་དཔལ་ཡོན་གཙོ་བོར་བཟུང་སྟེ་བསམ་པའི་དཔལ་ཡོན་གཞོགས་སུ་བསྐྱུར་
བའི་རྐྱེན་གྱིས་ཕ་རོལ་སྡུག་ལ་སྦྱོར་བའི་དངོས་ཤུགས་མང་བོ་བཀོལ་ནས་རྒྱབ་ཁབ་གཞན་དང་མི་
རིགས་གཞན་ལ་བཙན་འཛུལ་དང་འཐབ་འཁྲུགས་བྱས་ཏེ་རང་གཞན་གཉིས་ཀ་སྡུག་ལ་སྦྱོར་བའི་
463



དཔྱད་རྩོམ་གཅེས་བཏུས།
ལས་མང་པོ་འབྱུང་བཞིན་པའི་སྐབས་འདིར། འཛམ་གླིང་རྒྱལ་ཁབ་ཕྱི་ནང་ཁོབ་ཡོངས་ཀྱི་ཚན་
རིག་པ་དང་། མཁས་དབང་གྲགས་ཅན་རྣམས་ཀྱིས་བསམ་པའི་དཔལ་ཡོན་ལ་ཤུགས་སྣོན་བྱས་ཏེ་
འཛམ་གླིང་ཞི་བདེ་ངང་རྒྱལ་ཁབ་ཕན་ཚུན་དང་མི་རིགས་སོ་སོའི་མཛའ་མཐུན་ཆུ་བོ་ལྷན་དུ་འདྲེས་
དགོས་པའི་འབོད་སྐུལ་གཏོང་བཞིན་ཡོད། ཡིན་ནའང་བོད་མི་རིགས་ལ་མཚོན་ན་དངོས་པོའི་
དཔལ་ཡོན་ཧ་ཅང་རྗེས་ལུས་ཡིན་པ་ལས་བསམ་པའི་དཔལ་ཡོན་གྱི་ཆུ་ཚད་ཅུང་མཐོ་ཞིང་གདོད་
མ་ནས་བཟུང་བྱམས་དང་སྙིང་རྗེ་རྒྱུད་ལྡན་གྱི་མི་རིགས་ཤིག་ཡིན་པ་ཀུན་གྱིས་ཁས་ལེན་པའི་
བདེན་གཏམ་ཉག་གཅིག་ཡིན། དེ་བས་དངོས་པོའི་དཔལ་ཡོན་གཙོར་བཟུང་སྟེ་དཔལ་ཡོན་ཟུང་ལ་
ཤུགས་སྣོན་བྱས་ན་ང་ཚོའི་འཚོ་བར་དཔལ་ཡོན་ཟུང་གི་མེ་ཏོག་མཉམ་བཞད་ཀྱི་དུས་ཚིགས་ཤིག་
སླེབས་པར་ཐེ་ཚོམ་མི་དགོས་སྙམ། དེས་ན་དངོས་པོའི་དཔལ་ཡོན་ཇི་ལྟར་མཐོར་འདེགས་བྱེད་
དགོས་ཤེ་ན། འདིར་གླེང་པར་བྱ་བ་ནི་དངོས་ལུགས་རིགས་པའི་སྤྱོད་སྒོ་ལས་ཅུང་ཙམ་སྤྲོས་པར་
བྱ་སྟེ། སྤྱིར་དངོས་ལུགས་རིགས་པ་འདི་ཉིད་གཙོ་བོ་ཤུགས་དང་། ཚ་བ། འོད། གློག་དང་ཁབ་
ལེན་རིགས་པ་བཞིའི་སྣང་ཚུལ་ལ་ཞིབ་འཇུག་བྱེད་པ་དང་། དེ་དག་གི་འབྱུང་རྐྱེན་བཙལ་ནས། དེ་
དག་ཇི་ལྟར་བེད་སྤྱད་དེ་མིའི་རིགས་ལ་ཞབས་འདེགས་ཞུ་པར་ཞིབ་འཇུག་བྱེད་དགོས་པའི་རིགས་
པ་ཞིག་ཡིན། དེའི་ཕྱིར་འདིར་གཙོ་བོ་འོད་རིགས་པའི་ཁོང་གཏོགས་ཀྱི་སྣང་ཚུལ་ཕྲན་བུ་འགའ་
བརྗོད་བྱར་བཟུང་སྟེ། དེ་དག་གི་རིགས་ལམ་ཇི་ལྟར་ཡིན་པ་དང་། དེས་གཙོ་བོ་སྤྱི་ཚོགས་ཀྱི་
བསམ་དངོས་གཉིས་ཀྱི་དཔལ་ཡོན་ལ་ཕན་ནུས་ག་འདྲ་ཐོན་པའི་སྐོར་རོབ་ཙམ་གླེང་བར་བྱ།
དང་བོ། འོད་དཀར་གློག་སྒྲོན་གྱི་ཕན་ནུས་དང་དེའི་རིགས་པ།
ང་ཚོས་མུན་འཐིབས་པའི་ཁང་བའི་ནང་དང་སྨག་ནག་གི་མཚན་མོར་ཁོར་ཡུག་གི་བྱ་
་བྱ་དངོས་
གཅིག་ཀྱང་མཐོང་མི་ཐུབ་པ་ནི་འོད་མེད་པའི་རྐྱེན་གྱིས་ཡིན་པ་གསལ་བོར་མཁྱེན་ངེས་ཡིན། གལ་
ཏེ་དངོས་གཟུགས་ཤིག་མིག་གིས་མཐོང་དགོས་ན་ངེས་པར་དུ་དེར་འཕྲོས་པའི་འོད་ལྡོག་འཕྲོ་བྱས་
ཏེ་ད་གཟོད་མིག་གིས་མཐོང་དགོས་པས། སྔོན་ཆད་མི་ཐམས་ཅད་ཀྱིས་ཉིན་མོར་བྱ་བ་བསྒྲུབ་པ་
364



གངས་ལྗོངས་ཤེས་རིག་ནོར་བུའི་སློབ་གླིང་།
ལས་མཚན་མོ་མུན་ཁྲོད་དུ་བྱ་བ་བསྒྲུབ་པར་ཧ་ཅང་དཀའ་ཚེགས་ཆེ་བས། དཔལ་འབྱོར་འཕེལ་
རྒྱས་ཀྱི་ཕྱོགས་ལ་གྱོང་གུད་ཆེན་པོ་ཐེབས་བཞིན་མཆིས། གནས་ཚུལ་དེ་དག་གིས་རྐྱེན་བྱས་
ཏེ་སྤྱི་ལོ༡༨༧༨ལོར་ཨ་མེ་རི་ཁའི་གསར་གཏོད་པ་ཆེན་མོ་ཨེ་ཏི་ཧྲིན （ཀླུ ji# གྱིས་མཚན་ཡང་
ཉིན་མོར་འགྲན་པའི་འོད་དཀར་གློག་སྒྲོན་གསར་སྐྲུན་བྱས། དེ་ནི་གློག་རྒྱུན་གྱི་ཚ་བའི་ནུས་རྟགས་
བཀོལ་སྤྱོད་བྱས་ཏེ་བཟོས་ཤིང་། འབར་མཚམས་ནི་བཞུ་མཚམས་ཧ་ཅང་མཐོ་བའི་ལྷུ（ ）
ཡིས་བཟོས་པ་རེད། དེའི་གློག་རྒྱུན་རྒྱུ་བའི་ཚེ་འབར་སྐུད་ཀྱི་དྲོད་ཚད་ཆེས་ཚ་བར་གྱུར་ཏེ་དཀར་
ལམ་མེར་གྱུར་བའི་རྣམ་པར་སླེབས་ཚེ་འོད་གསལ་བོ་འཆར་བ་རེད། ཡིན་ནའང་། འོད་དཀར་
གློག་སྒྲོན་བཟོ་ཚེ་ངེས་པར་དུ་ཐག་གཅོད་བྱེད་རྒྱུའི་གནད་དོན་གཙོ་བོ་ཞིག་ནི་འབར་སྐུད་ཀྱི་རྒྱུ་
ཆ་གདམ་དགོས་པ་དེ་རེད། བློ་མཐུན་ཨེ་ཏི་ཧྲིན་མ་སླེབས་པའི་ཡར་སྔོན་དུ་མི་རྣམས་ཀྱིས་འོད་
དཀར་གློག་སྒྲོན་མང་པོ་གསར་བཟོ་བྱས་མྱོང་མོད། དེ་དག་གི་འབར་སྐུད་འོས་མཚམས་མིན་པས་
མཇུག་འབྲས་ཡག་པོ་ཞིག་བྱུང་མ་ཐུབ་སྟེ། ལ་ལས་ཕེད་འབར་སྐུད་བྱས་ནས་བཟོས་པས་དེའི་བཞུ་
མཚམས་ནི༡༧༧༢C ཙམ་མ་གཏོགས་མེད་ཅིང་
། འོད་དཀར་གྱི་རྣམ་པར་སླེབས་མ་ཐག་གློག་མུ་
མཐུད་དུ་རྒྱུ་ཚེ་འབར་སྐུད་བསྲེགས་འགྲོ་བ་སོགས་དཀའ་ཁག་མང་པོར་འཕྲད། གཞན་ཡང་ཡིར་
དང་། མོལ། ཨོ་སོགས་བཞུ་མཚམས་མཐོ་བའི་ལྕགས་རིགས་ཀྱིས་ཚོད་ལྟ་བྱས་ཡང་། མཐར་
ཨེ་ཏི་ཧྲིན་གྱིས་འབར་སྐུད་ལ་ཝུ་བཀོལ་ནས་བཟོས་པས་ཁོང་གི་གསར་གཏོད་ཆེན་པོ་དེ་ལེགས་
འགྲུབ་བྱུང་བ་རེད། དེ་ནི་མིའི་རིགས་ཀྱིས་བཟོས་པའི་ཆེས་ལེགས་པའི་འོད་ཁུངས་དང་བོར་གྱུར།
རང་རྒྱལ་དུ་དུས་རབས་ཉི་ཤུའི་དུས་མགོར་ཐོག་མར་དར་ཁྱབ་བྱུང་། དེ་ནས་བཟུང་རང་རྒྱལ་མི་
དམངས་ཀྱི་འཚོ་བ་སྔར་ལས་བདེ་སྐྱིད་ལྡན་ཞིང་། དཔལ་ཡོན་ཟུང་གི་འཕེལ་རྒྱས་ཀྱི་ཕྱོགས་ནས་
སྔོན་དང་བསྡུར་ན་ལྡབ་འགྱུར་གྱིས་འཕར་སྣོན་བྱུང་ཡང་། རང་ཅག་བོད་རིགས་ས་ཁུལ་ཏེ་འབྲོག་
ཕྱོགས་སུ་འགྲིམ་འགྲུལ་སྟབས་མི་བདེ་བ་དང་། བསམ་བློའི་གོ་རྟོགས་དམན་པ་སོགས་རྒྱུ་རྐྱེན་དུ་
མའི་དབང་གིས་ད་ལྟའང་འབྲོག་ཕྱོགས་ས་ཁུལ་གྱི་བརྒྱ་ཆའི་བརྒྱད་ཅུ་ནས་དགུ་བཅུ་ལྷག་ལ་གློག་
མེད་པས་འཚོ་བ་ཐབས་ཆག་དང་བསམ་བློ་བག་འཁུམས་སུ་གྱུར་ཏེ་ཐམས་ཅད་ཀྱི་རྗེས་སུ་ལུས་པ་
རེད།
465



དཔྱད་རྩོམ་གཅེས་བཏུས།
གཉིས་པ། འོད་རྒྱུ་ཤེལ་གྱི་རིགས་ལམ་དང་དེའི་ཐུན་མིན་གྱི་སྤྱོད་སྒོ།
འོད་རྒྱུ་ཤེལ་ཞེས་པ་ནི་འོད་རྒྱུ་ཐུབ་པའི་སྒྲིབ་མེད་ཤེལ་གཟུགས་ལ་ཟེར་ཏེ། དེ་ལ་གཙོ་བོ་
འོད་རྒྱུ་འབར་ཤེལ་དང་འོད་རྒྱུ་ཀོང་ཤེལ་རིགས་གཉིས་ཡོད་ཅིང་། དེ་གཉིས་ཀྱི་སྤྱོད་སྒོ་ལ་ཚན་
རིག་གི་རང་བཞིན་ལྡན་ཞིང་སྤྱི་ཚོགས་འཚོ་བར་མེད་དུ་མི་རུང་བའི་གལ་ཆེའི་ཡོ་བྱེད་ཅིག་ཡིན།
འོད་རྒྱུ་འབུར་ཤེལ་ལ་མཚོན་ན་དཀྱིལ་མཐུག་ལ་མཐའ་སྲབ་པའི་རིགས་ཏེ་དེར་འཕྲོས་པའི་གཙོ་
མདའ་དང་མཉམ་འགྲོ་ཡིན་པའི་འོད་ཐིག་ཚང་མ་འོད་རྒྱུ་འབུར་ཤེལ་བརྒྱུད་རྗེས་མདོ་གནས་སུ་འདུ་
བའི་རང་བཞིན་ལྡན་པས། པར་ཆས་དང་སྒྲོན་བརྙན་སྟོན་ཆས། ཆེ་ཤེལ་སོགས་བཟོ་བར་བཀོལ་
སྤྱོད་བྱེད་པ་ཞིག་ཡིན། ལྷག་པར་དུ་དུས་རབས་ཉེར་གཅིག་པའི་སྐབས་འདིར་མི་ཚང་མས་གོམ་
གང་མདུན་སྤོས་སྒོས་འཚོ་བ་གསར་བར་རོལ་བའི་དགོས་མཁོ་དང་ཧ་ཅང་མཐུན་པ་རེད། འོད་རྒྱུ་
ཀོང་ཤེལ་ནི་དཀྱིལ་སྲབ་ལ་མཐའ་མཐུག་པའི་རིགས་ཡིན། དེ་ནི་འོད་ཐིག་ཚང་མ་འཐོར་དུ་འཇུག་
པའི་བྱེད་ནུས་ཡོད། སྤྱིར་ཀོང་ཤེལ་གྱིས་གཙོ་བོ་ཉི་འོད་ཐབ་ཀ་བཟོས་ན་ཧ་ཅང་འཚམས་པོ་ཡོད།
དེའི་རིགས་པ་དེ་ནི་སྤྱི་ལོ་སྔོན་གྱི་དུས་རབས་གཉིས་པར་རང་རྒྱལ་གྱི་མི་ལ་ལས་སྒྲིབ་མེད་འཁྱག་
རོམ་གྱིས་འོད་རྒྱུ་འབུར་ཤེལ་བཟོས་ནས་མེ་ལེན་པའི་ཐབས་ཤེས་གསར་བ་དེ་རྙེད་པ་རེད། སྤྱིར་
མེ་ལ་ཚ་ཞིང་བསྲེགས་པའི་རང་བཞིན་ལྡན་པས་འཁྱག་རོམ་མེ་དང་འཕྲད་ན་ཞུ་འགྲོ་མོད། ཡིན་
ནའང་འཁྱག་རོམ་གྱིས་མེ་ལེན་པའི་དོན་རྐྱེན་དེ་ནི་བསམ་ཡུལ་ལ་མི་ཤོང་བའི་གསར་གཏོད་ཅིག་
ཡིན་པ་འདྲ་ཡང་། དངོས་ལུགས་སྦྱངས་ཟིན་པའི་མི་ཞིག་ལ་མཚོན་ན་དེ་ནི་རྒྱུན་ལྡན་གྱི་སྣང་ཚུལ་
ཙམ་ལས་ཧ་ལས་དགོས་པ་ཞིག་གཏན་ནས་མིན། དེང་སྐབས་འཛམ་གླིང་གི་རྒྱལ་ཁབ་མང་པོ་ཞིག་
གིས་ཁོར་ཡུག་སྲུང་སྐྱོབ་དང་། མཁའ་དབུགས་གཙང་སྒྱུར། དཔལ་འབྱོར་འཕེལ་རྒྱས་བཅས་ལ་
གཞོལ་བའི་དུས་རབས་འདིའི་ནང་ཚང་མས་རྡོ་སོལ་དང་ཨོང་རིལ་སོགས་དུ་ལྡད་བུད་ཤིང་བཀོལ་
སྤྱོད་བྱེད་པ་ལས་ཉི་འོད་ཐབ་ཀ་ལྟ་བུ་བཀོལ་ན་དུ་བ་མེད་པ་དང་། དྲི་ངན་མེད་པས་ཁོར་ཡུག་སྲུང་
སྐྱོབ་དང་མཁའ་དབུགས་བཙོག་སྒྱུར་མི་བྱེད་པ། གཞན་དཔལ་འབྱོར་གྱི་འགྲོ་གྲོན་ཇེ་ཉུང་དུ་འགྲོ་
བ་སོགས་དེང་གི་དབུལ་སེལ་ཕྱུག་འགྱུར་གྱི་སྲིད་ཇུས་དང་ཤིན་ཏུ་མཐུན་པ་ཞིག་རེད།
466



གངས་ལྗོངས་ཤེས་རིག་ནོར་བུའི་སློབ་གླིང་།
གསུམ་པ། པར་ཆས་བཟོ་ཚུལ།
པར་ཆས་ཀྱི་ཤེལ་མགོ་སྟེ་འོད་རྒྱུ་འབར་ཤེལ་ནས་དངོས་གཟུགས་བར་གྱི་བར་ཐག་དེ་ཤེལ་
མགོ་དེའི་མདོ་ཐག་གི་ལྡབ་གཉིས་ལས་ཆེ་སྐབས་སྤྱི་ཚུགས（fpa z དང་ཆུང་བར་གྱུར་བའི་དངོས་
བརྙན་གྲུབ་ཐུབ་པས་པར་ཆས་ཀྱི་རིགས་པ་ཡང་འདི་ལ་བརྟེན་ནས་བཟོས་པ་ཡིན། སྤྱིན་ཤོག་
འགྲིལ་མ (g # ནི་ང་ཚོས་ཚོད་ལྟ་ཁང་ནས་མཐོང་མྱོང་བའི་འོད་ཡོལ་དང་འདྲ་བ་ཡིན། གལ་ཏེ་
པར་ལེན་ཚེ། ཐོག་མར་ཡུལ་ལྗོངས་འདེམས་རྗེས་ཤེལ་མགོ་ནས་སྦྱིན་ཤོག་གི་བར་ཐག་ལེགས་
སྒྲིག་བྱས་ཏེ་འཁྱུག་སྒོས་མནན་ཚེ་སྦྱིན་ཤོག་ཐོག་ཏུ་སྤྱི་ཚུགས་དང་ཆུང་བར་གྱུར་བའི་དངོས་བརྙན་
གྲུབ་ཐུབ། སྤྱིན་ཤོག་ཐོག་ཏུ་འོད་ལ་ཚོར་སྐྱེན་གྱི་རྒྱུ་རྫས་ཡོད་པས། འོད་ཕོག་རྗེས་རྫས་འགྱུར་
འགྱུར་ལྡོག་བྱུང་ནས་བརྙན་འཆར་བྱེད་སྒོ་བསྒྲུབས་ན་མ་་པར་སྤྱིན་ཤོག་ཏུ་གྱུར་བ་རེད། དེ་ནས་
མ་པར་སྤྱིན་ཤོག་བཀྲུས་ཚེ་འདྲ་པར་འཐོབ་ཐུབ། སྤྱིན་ཤོག་ལ་འོད་ཕོག་པ་འོས་འཚམས་ཡིན་
ན། གཞི་ནས་འདྲ་པར་ལེགས་པོ་ཞིག་འཁྲུད་ཐུབ་ལ་གལ་ཏེ་འོད་ཆེ་དྲགས་ན་བཀྲུས་པའི་འདྲ་པར་
དཀར་སྐྱར་འགྱུར། འོད་ཕོག་པ་ཞན་ན། བཀྲུས་པའི་འདྲ་པར་མི་གསལ་བར་འགྱུར་བས་མི་རྣམས་
ཀྱི་འདོད་བློ་ཚིམས་མི་ཐུབ། འོད་ཕོག་པ་ཚོད་འཛིན་བྱེད་ཆེད། གཅིག་འོད་སྒོས་ཤེལ་མགོར་
ཞུགས་པའི་འོད་ཀྱི་མང་ཉུང་ལ་ཚོད་འཛིན་དང་། གཞན་གཅིག་འཁྱུག་སྒོས་འོད་ཕོག་པའི་དུས་ཚོད་
ལ་ཚོད་འཛིན་བྱེད་པ་རེད། འོད་སྒོ་ནི་ཆེ་རུ་བཏང་ཆོག་ལ་ཆུང་དུ་བཏང་ནའང་ཆོག འོད་སྒོའི་སྒྲོམ་
གཞིའི་ཐོག་ཏུ་འོད་ཀྱི་གྲངས་ཐང་བརྐོས་ཡོད་པས། འོད་ཕོག་པའི་དུས་ཚོད་འཁྱུག་སྒོའི་སྟེང་གི་
གྲངས་ཐང་ལས་ཤེས་ཐུབ། པར་ལེན་སྐབས་ཡུལ་ལྗོངས་ཀྱི་གསལ་ཚད་གཞིར་བཟུང་ནས་འོས་
འཚམས་ཀྱི་འོད་སྒོ་དང་འཁྱུག་སྒོ་འདེམ་དགོས། གོང་གི་བྱེད་ཐབས་རྣམས་པར་ལེན་མཁན་ཚོས་
དངོས་སུ་ལག་ལེན་བྱེད་ཐུབ་ཚེ་མི་རྣམས་ཀྱི་འདོད་བློ་སྐུང་ཐུབ་པར་མ་ཟད། དཔལ་འབྱོར་གྱོང་
གུད་བཟོ་བར་སྔོན་འགོག་བྱེད་ཐུབ་པའི་ཁྱད་གཤིས་ལྡན། ཡིན་ནའང་ད་ལྟའི་སྔོན་ཐོན་པར་ཆས་
མང་པོར་འོད་ཕོག་ཚད་ལ་རང་འགུལ་ཚོད་འཛིན་སྤྲད་ཡོད་པས། ཡུལ་ལྗོངས་གང་དུ་པར་ལེན་
ཡང་འོད་སྒོར་ཚོད་འཛིན་བྱེད་མི་དགོས།
467



དཔྱད་རྩོམ་གཅེས་བཏུས།
བཞི་བ། སྒྲོན་བརྙན་སྟོན་ཆས་ཀྱི་ཕན་འབྲས་དང་དེ་ཇི་ལྟར་བཟོ་བའི་ཚུལ།
སྤྱིར་རྣམ་མཁྱེན་རྒྱུད་ལྡན་གྱི་གང་ཟག་ཅིག་མིན་ན་རང་ཅག་སོ་སྐྱེས་ཞིག་གིས་འཛམ་གླིང་
གི་ས་གནས་སོ་སོ་ནས་བྱུང་བའི་གནས་ཚུལ་འདྲ་མིན་སྣ་ཚོགས་དུས་ཚོད་ཐུང་ངུའི་ནང་མཐོང་
དགོས་ན་ང་ཚོ་ངེས་པར་དུ་ལེ་དབར་ཁྲི་ཕྲག་མང་པོར་བགྲོད་དགོས་ཤིང་། བགྲོད་པས་ཀྱང་གལ་
ཆེའི་གསར་འགྱུར་མང་བོ་ཞིག་མཐོང་མི་ཐུབ་པ་ཁག་ཐེག་ཡིན། འོན་ཀྱང་། ང་ཚོས་ཚན་རིག་གི་
བྱེད་ཐབས་ཏེ་དངོས་ལུགས་རིགས་པའི་སྒྲོན་བརྙན་སྟོན་ཆས་གསར་བཟོ་བྱས་པ་ནས་འཛམ་གླིང་
གི་རྒྱལ་ཁབ་སོ་སོ་ནས་བྱུང་བའི་འཕྲིན་གསར་རྣམས་མཐོང་ཐོས་སུ་གྱུར་ཐུབ་ཅིང་། དེ་ལས་མི་
རྣམས་ཀྱིས་རང་ཉིད་ཀྱི་འཚོ་བར་གཞན་གྱི་ལེགས་ཆ་འདྲེན་པ་དང་སྲོལ་རྒྱུན་གྱི་འཚོ་བ་ཐབས་
ཆག་དག་བཅོས་བསྒྱུར་བྱས་ཏེ་དུས་རབས་དང་འཚམས་པའི་འཚོ་བ་རོལ་གྱིན་ཡོད། གཞན་མི་
རང་ཉིད་ཀྱི་བསམ་བློའི་ཆུ་ཚད་དང་རིག་གནས་ཤེས་བྱ། དཔལ་འབྱོར་གོང་སྤེལ་བཅས་ཕན་ནུས་
གལ་ཆེན་ལྡན། ད་ལྟ་ང་ཚོས་བཀོལ་བཞིན་པའི་གློག་བརྙན་སྟོན་ཆོས་ཀྱི་རྩ་བའི་རིགས་པ་ནི་སྒྲོན་
བརྙན་སྟོན་ཆས་དང་འདྲ་ལ། ཅུང་མི་འདྲ་ས་ནི་དེས་ཁེར་རྐྱང་གི་སྒྲོན་བརྙན་དཔར་ཤོག་སྟོན་པ་
མ་ཡིན་པར་མུ་འབྲེལ་གློག་བརྙན་སྤྱིན་ཤོག་རེད། སྒྲོན་བརྙན་སྟོན་ཆས་བཟོ་ཚུལ་གྱི་རྩ་བའི་རིག་
པ་ནི་འོད་རྒྱུ་འབུར་ཤེལ་ནས་དངོས་གཟུགས་ཀྱི་བར་ཐག་ནི་འོད་རྒྱུ་ཤེལ་དེའི་མདོ་ཐག་གི་ལྡབ་
གཉིས་དང་མདོ་ཐག་གི་བར་དུ་གནས་སྐབས་སྤྱི་ཚུགས （{g# s7 དང་ཆེ་བར་གྱུར་བའི་དངོས་བརྙན་
གྲུབ་པའི་རིགས་པ་བཀོལ་བ་ཡིན། དེ་ཡང་ཕྱི་ནང་གསལ་བའི་སྒྲོན་བརྙན་པར་ཤེལ་ནས་ཤེལ་
མགོའི འོད་རྒྱུ་འབུར་ཤེལ )བར་ཐག་དེ་ཤེལ་མགོའི་མདོ་ཐག་ལས་ཅུང་ཆེ་བས། འོད་དྲག་པོ་སྒྲོན་
བརྙན་པར་ཤེལ་ཐོག་ཏུ་འཕྲོས་ཚེ། སྒྲོན་བརྙན་པར་ཤེལ་ཐོག་གི་རི་མོ་རྣམས་ཡོལ་དཀར（p# # ）
ཐོག་ཤར་ཏེ་སྤྱི་ཚུགས་དང་ཆེར་བསྐྱེད་ཀྱི་དངོས་བརྙན་གྲུབ་ཐུབ། ཡིན་ནའང་ལྟ་མཁན་རྣམས་ལ་
དངོས་གཟུགས་དེ་ཚུལ་ལྡན་དུ་མཐོང་བར་བྱེད་ཆེད། སྒྲོན་བརྙན་པར་ཤེལ་མགོ་མཇུག་ལྡོག་ནས་
བཞག་པ་རེད།
468



གངས་ལྗོངས་ཤེས་རིག་ནོར་བུའི་སློབ་གླིང་།
ལྔ་བ། མཇུག་བསྡུ་བ།
སྤྱིར་ང་ཚོ་བོད་རིགས་མི་དམངས་ལ་མཚོན་ན་སྔོན་བྱོན་མཁས་པའི་དབང་བོ་གནམ་གྱིས་
ས་བཀབ་པ་ལྟར་གྲངས་མང་ཡང་། དེ་དག་གི་ཁྲོད་དུ་དངོས་ལུགས་རིགས་པ་བ་ཞེས་ལོགས་སུ་
དངོས་ལུགས་ཀྱི་གཞུང་ལ་ཐོས་བསམ་དང་ལག་ལེན་བྱེད་མཁན་ཉིན་མོའི་སྐར་གྲངས་ཙམ་དུ་སྣང་།
ད་ལྟའི་དུས་རབས་འདིར་མཚོན་ན་ཡང་བོད་ཁུལ་གྱི་གནས་སོ་སོ་ནས་ཐོན་པའི་བོད་རིགས་སློབ་གྲྭ་
ཆེན་མོ་བ་ཅུང་མང་བར་སྣང་ཡང་། དེ་དག་གི་ཁྲོད་ན་ཆེད་དུ་དངོས་ལུགས་རིགས་པར་ཞིབ་འཇུག་
དང་སློབ་སྦྱོང་བྱེད་མཁན་ཧ་ཅང་ཉུང་བས། དུས་རྒྱུན་གྱི་སྤྱི་ཚོགས་འཚོ་བའི་ཁྲོད་འབྱུང་བཞིན་
པའི་སྣང་ཚུལ་མང་པོ་ཞིག་ལ་འགྲེལ་བཤད་ལེགས་བྱེད་མ་ཐུབ་པའི་རྐྱེན་གྱིས་ཉེན་ཁ་ཅན་གྱི་དོན་
རྐྱེན་མང་བོའི་ཕམ་ཁ་རག་མྱོང་ལ། ཐ་ན་རང་ཉིད་ཀྱི་ཚེ་སྲོག་ཤོར་བའི་གནས་ཚུལ་ཡང་མང་བོ་
འབྱུང་ངེས་ཡིན། དེ་བས་ང་ཚོས་གནས་ཚུལ་དེར་དམིགས་ཏེ་ཇི་ལྟར་རྒྱུན་འབྱུང་གི་དཀའ་ཁག་དེ་
སེལ་དགོས་ཤེ་ན། བདག་གི་བསམ་པར་བོད་ཀྱི་བླ་སྤྲུལ་ཁག་དང་ལས་བྱེད་ཤེས་ཡོན་ཅན་སོགས་
མཉམ་འབྲེལ་སྒོས་བོད་ཁུལ་གྱི་ས་གནས་སོ་སོར་ཆེད་དུ་དངོས་ལུགས་ཚོད་ལྟའི་ཡོ་བྱད་དང་རྒྱུ་ཆ་
མ་ལུས་པ་འཛོམས་པའི ''དངོས་ལུགས་སློབ་གྲྭ་ཁག་ཅིག་གསར་འཛུགས་བྱེད་ཐུབ་ཚེ། དེ་དག་
གིས་རྒྱུན་ལྡན་གྱི་སྣང་ཚུལ་མང་བོ་ཞིག་འགྲེལ་བཤད་ལེགས་པོ་ཐུབ་པས་ཁོ་ཚོས་སྤྱི་ཚོགས་ལ་
སྣེ་ཁྲིད་སྒོས་གོང་དུ་བཤད་པའི་འོད་རིགས་པའི་སྤྱོད་སྒོ་སོགས་ཁྱབ་བརྡལ་དང་བརྒྱུད་སྒྲོག་བྱས་ཏེ་
མང་ཚོགས་ལའང་དེ་དག་ལག་ལེན་བྱེད་དུ་བཅུག་ན། དུས་རབས་གསར་བ་དང་བསྟུན་ནས་སྔོན་
ཐོན་ཚན་རིག་ལག་རྩལ་སློབ་སྦྱོང་བྱེད་པའི་འདུ་ཤེས་ཇེ་དྲག་ཏུ་གཏོང་ཐུབ་པས། ང་ཚོའི་བསམ་
དངོས་གཉིས་ཀྱི་དཔལ་ཡོན་དེ་བརྒྱ་འགྱུར་གྱིས་གོང་དུ་འཕེལ་ནུས་ཤིང་རྗེས་ལུས་ཀྱི་མིང་བྱང་
ནག་པོ་དེའང་འདོར་ཐུབ་པར་སེམས་སོ། །
།
རྩོམ་པ་བོ། བན་ཤུལ་འབུམ་རྩེ་ཡག་
སྐབས་དྲུག་པའི་མཐར་ཕྱིན་སློབ་མ། །རྩོམ་འདི་ནི་༢༠༠༤ལོར་མཐར་ཕྱིན་ཆེད་རྩོམ་དུ་བྲིས།
ད་ལྟ་མཚོ་ལྷོ་ཁུལ་མང་ར་རྫོང་སློབ་འབྲིང་དུ་དགེ་རྒན་གྱི་བྱ་བ་སྒྲུབ་བཞིན་ཡོད།
469



དཔྱད་རྩོམ།
རྩོམ་པ་བོ། ཤེས་རབ་བསྟན་དར་གྱིས་གཙོ་སྒྲིག་བྱས།
དཔེ་སྐྲུན་པ། ཅི་ཞི་ཕིང་།
རྩོམ་སྒྲིག་འགན་འཁུར་པ། འབྲུག་རྒྱལ་མཁར།
མདུན་ཤོག་མཛེས་རིས་པ། བན་ཤུལ་མཁས་ཕྲུག
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས787xཧོ་སྨིས1092 1/16
དཔར་ཤོག 30
ཡིག་གྲུངས། ཁྲི43
པར་ཐེངས། 2014ལོའི་ཟླ6པར་པར་གཞི་དང་བོ་བསྒྲིགས།
དཔར་ཐེངས། 2014ལོའི་ཟླ6པར་དཔར་ཐེངས་དང་བོ་དཔར།
དཔར་གྲངས། 1~5 000
དཔེ་རྟགས། ISBN 978-7-5421-2630-6
རིན་གོང་། སྒོར46.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



བློ་འདྲི་ཡུལ།
ཤེས་རབ་བསྟན་དར།
རྩོམ་སྒྲིག་འགན་ཁུར་བ །
འབྲུག་རྒྱལ་མཁར།
རུ་མང་འཕྲིན་ལས་རྒྱ་མཚོ། རྭ་རྒྱ་བཟོད་པ་བཟང་བོ།
གཙང་གཙུག་ཕུད་རྒྱ་མཚོ། ཚེ་རིང་སྒྲོལ་མ།
སྐལ་བཟང་བློ་གྲོས། རབ་བརྟན། བདེ་ཆེན་དབང་མོ།
ཇུས་འ གོ ད་པ།
བན་ཤུལ་མཁས་ཕྲུག་



དཔྱད་རྩོམ།
༤ ཕྱིར་མིག་
ཚེ གངས་ལ་བབས་པའི་ཞབས་རྗེས།
© རླབས་ཆེན་གྱི་བྱ་བཞག་འདིས་རླབས་ཆེན་གྱི་མི་སྣ་མཚོན།
I sBN 978-7-5421-2630-6
9 Il7 8 75 4212630 5>
(ex)གE6}:46.00 DU
